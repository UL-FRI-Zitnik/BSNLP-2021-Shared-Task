cs-498
cs
2018-11-07
http://www.halonoviny.cz/articles/view/48785348
Nord Stream 2 pro ČR jednoznačně přínosem

. Plánovaný plynovod Nord Stream 2, který spojí Rusko přímo s Německem po dně Baltského moře, může pomoci s naplněním české plynárenské sítě. Na podzimní plynárenské konferenci v Praze to řekl náměstek ministryně průmyslu pro suroviny a energetiku René Neděla. Stavbu plynovodu, který má být podle dřívějších informací hotový do konce příštího roku, dlouhodobě kritizují některé evropské státy a USA. »Z pohledu ministerstva je názor na Nord Stream 2 jednoznačný. Končí nebo budou končit dlouhodobé kontrakty a my jsme zodpovědní za to, aby plynárenská soustava byla využívána co nejefektivněji,« uvedl Neděla. Nový plynovod může podle něj velmi pomoci pro zachování objemu plynu, který je přes ČR přepravován. »Z technického a ekonomického pohledu tento projekt určitě podporujeme, tak aby tranzitní kapacity byly v České republice zachovány a abychom neměli nejdražší distribuci vůbec v Evropě.
