cs-411
cs
2018-09-17
http://www.prvnizpravy.cz/zpravy/zpravy/handelsblatt-nemecko-nepotrebuje-kupovat-americky-plyn/
Handelsblatt: Německo nepotřebuje kupovat americký plyn!

V naději, že Německo donutí opustit ruský zemní plyn, se Spojené státy snaží přesvědčit zemi, aby koupila to, co nepotřebuje - americký zkapalněný zemní plyn, napsal Handelsblatt. Podle amerického velvyslance v Německu Richarda Grenelleho a zástupce amerického ministerstva energetiky Dana Broilletta , dovoz amerického zemního plynu umožní Německu „zabezpečit dodávky energie“ a podporu „úsilí o diverzifikaci energie“ , jakož i posílení transatlantického spojenectví. Nicméně je podle autora materiálu zřejmé, že se nejedná o zvýšení prodeje amerického plynu, zajištění větší energetické bezpečnosti nebo posílení aliance. Návrh je zahaleným varováním Němcku o nutnosti opustit ruský plyn. A ačkoli Angela Merkelová nesdílí názory Donalda Trumpa, že se její země stala „zajatem" ruských dodávek energie, náhle projevila zájem o americký návrh. Podle autora článku vidí kancléřka v tomto poměrně levném a jednoduchém způsobu uklidnění „excentrického" amerického prezidenta. „Existuje pouze jeden problém: Německo nechce kupovat americký zkapalněný zemní plyn a nepotřebuje ho," napsal autor. Za prvé , je to zapříčiněno skutečností, že jak správně zaznamenali i v USA, Německo nemá infrastrukturu nezbytnou propřijímání amerického plynu. Veškerý plyn jde do Německa přes potrubí z Ruska, Norska a Nizozemska. V současné době Německo zvažuje myšlenku vybudování terminálu pro příjem amerického zkapalněného plynu na pobřeží Severního moře. Nicméně jen málo lidí se domnívá, že to přinese zisk, poznamenal autor.
