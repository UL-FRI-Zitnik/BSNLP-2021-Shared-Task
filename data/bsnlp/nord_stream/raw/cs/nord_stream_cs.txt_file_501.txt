cs-501
cs
2018-11-05
http://oenergetice.cz/plyn/mpo-nord-stream-2-muze-zefektivnit-vyuziti-ceske-plynarenske-site/
MPO: Nord Stream 2 může zefektivnit využití české plynárenské sítě

Podle kritiků projektu jde stavba proti zájmům Evropské unie, zvyšuje závislost na Rusku a nese s sebou riziko další destabilizace Ukrajiny. Například polský premiér Mateusz Morawiecki označil letos v květnu projekt za novou hybridní zbraň Ruska, která ohrožuje energetickou bezpečnost a solidaritu v Evropě. Projekt několikrát ostře kritizovalo také Slovensko. Bratislava se mimo jiné v roce 2015 přidala k dopisu několika zemí proti rozšíření plynovodu. Česko se k němu tehdy nepřipojilo. Obhájci projektu mimo jiné argumentují tím, že kritizující země se pouze bojí, že přijdou o nemalé příjmy z tranzitních poplatků. Německá kancléřka Angela Merkelová v posledních měsících opakovaně zdůraznila, že není možné, aby Ukrajina kvůli plynovodu Nord Stream 2 zcela ztratila význam při transportu zemního plynu . Jak přesně to chce zabezpečit, ale neuvedla. Její vláda nový plynovod nadále považuje za rozumný projekt.
