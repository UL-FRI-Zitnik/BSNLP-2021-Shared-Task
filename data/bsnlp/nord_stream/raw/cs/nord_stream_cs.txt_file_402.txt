cs-402
cs
2018-09-17
https://echo24.cz/a/SiiHP/pretahovana-s-gazpromem-usa-by-mohly-dovazet-lng-do-nemecka-do-roku-2022
Přetahovaná s Gazpromem. USA by mohly dovážet LNG do Německa do roku 2022

Americká administrativa plánuje v příštích čtyřech letech začít vyvážet rozsáhlé dodávky zkapalněného zemního plynu (LNG) do Evropy skrze Německo. Vzhledem k pochybnostem nad ruským plynovodem do Německa vidí Washington mezeru na trhu. Píše server

Americké společnosti se chystají vyvážet zkapalněný plyn do Německa. Novinářům to potvrdil americký tajemník pro energetiku Dan Brouillette: „Americký plyn přichází do Německa. Otázkou není zda, ale kdy.“ Americký plyn by sice stál více než stávající dodávky z Nizozemí a Ruska, ale příchod amerických dodavatelů na německý trh by stanovil cenový strop pro ruský státní monopol Gazprom, dodal Brouillette. „Protože pokud zde bude LNG z USA, Gazprom nebude moct požadovat všechno, co chce,“ dodal. Ruský vývoz zemního plynu do Evropy vzrostl v roce 2017 o 8,1 procenta na rekordních 193,9 miliard kubických metrů, přičemž Gazprom má účinný monopol na ruskou síť plynovodů do Evropy a dodává 40 procent evropského plynu. Gazprom byl již v posledních letech nucen snížit své ceny, aby ochránil svůj podíl na trhu, a to tváří v tvář snahám členských států EU o koupi dalšího plynu z Kataru a dalších výrobců. Německo chystá odstavit poslední jadernou elektrárnu v roce 2023. Potýká se tak se střednědobým problémem, jak zajistit stabilní zdroje energie. Jednou z možností by bylo rozšíření potrubí Nord Stream. Německo je největším zákazníkem společnosti Gazprom a plynovod by zdvojnásobil ruský vývoz plynu. Projekt však čelí opozici ze strany USA, Polska a Litvy a části německé společnosti. Čtěte také:
