cs-146
cs
2018-03-27
http://oenergetice.cz/plyn/nemecko-dalo-zelenou-vystavbe-nord-stream-2-ve-svych-vodach/
Německo dalo zelenou výstavbě Nord Stream 2 ve svých vodách

Německo schválilo výstavbu a provoz sporného plynovodu Nord Stream 2 ve svých vodách. Oznámil to dnes Spolkový úřad pro lodní dopravu a hydrografii (BSH). Projekt je rozšířením plynovodu Nord Stream, který obchází Ukrajinu a přepravuje plyn z Ruska do Německa po dně Baltského moře. Výhrady vůči němu vyjádřila řada zemí střední a východní Evropy, včetně České republiky. BSH dospěl k závěru, že výstavba 31 kilometrů dlouhého úseku v německých vodách nepředstavuje žádné riziko pro dopravu nebo životní prostředí. Provozovatel plynovodu podle agentury Reuters předpokládá, že v příštích měsících získá povolení také od Ruska, Finska, Dánska a Švédska, do jejichž vod trasa plynovodu rovněž zasahuje. Stavbu plynovodu se snaží zablokovat Polsko. Premiér Mateusz Morawiecki minulý měsíc uvedl, že

Varšava se obává, že se tak zvýší závislost Evropy na Rusku. Výhrady vyjádřily kromě Polska i Česká republika, Slovensko, Maďarsko, Estonsko, Lotyšsko, Litva, Rumunsko, Bulharsko a Řecko. Podle těchto zemí jde stavba proti zájmům EU a obsahuje riziko další destabilizace Ukrajiny.
