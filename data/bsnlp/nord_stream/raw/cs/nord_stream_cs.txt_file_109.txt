cs-109
cs
2018-04-19
https://infografiky.ihned.cz/nord-stream-2-nadeje-i-hrozba/r~232e9c7e430211e8ac3d0cc47ab5f122/?utm_source=mediafed&utm_medium=rss&utm_campaign=mediafed
Nord Stream 2: Co komu přinese v časech krize mezi EU a Ruskem stavba plynovodu pod Baltem?

Klíčové země a Nord Stream 2 Německo. Berlín zdůrazňoval, že jde o ekonomickou záležitost, která by se měla oddělit od politiky. Minulý týden ale kancléřka Angela Merkelová řekla, že projekt nesmí poškodit Ukrajinu. Němečtí odpůrci plynovodu se obávají, že stavba zhorší vztahy Německa s mnoha státy EU. Rusko. Moskva tvrdí, že Evropa si nemůže dovolit žít bez ruského plynu, nemá žádný náhradní zdroj. Nord Stream 2 jí pomůže ve větší míře obejít transport přes Ukrajinu. Dánsko. Kodaň zatím nepovolila stavbu plynovodu ve svých vodách. Pokud ji zakáže, musejí stavitelé hledat jinou, ale v každém případě delší a dražší trasu. Ukrajina. Závislosti na ruském plynu už se Ukrajina zbavila, ale dokončením Nord Streamu 2 přijde o příjmy z tranzitu plynu dál do Evropy. Polsko. Varšava patří mezi nejtvrdší kritiky Nord Streamu 2. Obává se zvýšení ruského vlivu v Evropě a možného vydírání ze strany Moskvy. Stejně jako Litva vybudovala terminál na příjem lodí se zkapalněným plynem (LNG). Evropská komise. Brusel zaujímá vůči projektu negativní stanovisko. Předseda Evropské komise Jean-Claude Juncker vyzval na konci loňského roku k jednání odpůrců a zastánců Nord Streamu 2 mezi členskými státy. Velkým zastáncem plynovodu je Rakousko. Česká republika. Praha nepatří mezi hlasité a aktivní kritiky Nord Streamu 2. Projekt může posílit pozici České republiky jako evropské tranzitní země. Zdroje: Reuters, Gazpromexport.ru, nord-stream2.com, Die Welt, Oil and Gas Journal
