uk-4
uk
2018-07-05
https://zik.ua/news/2018/07/05/shveytsarskyy_sud_vidnovyv_aresht_aktyviv_gazpromu_1359675
Швейцарський суд відновив арешт активів Газпрому

Вищий суд швейцарського кантону Цуг відновив арешт акцій Nord Stream AG та Nord Stream 2 AG, які належать ПАТ «Газпром». Активи будуть під арештом, поки розглядатиметься апеляція НАК «Нафтогаз України» на рішення щодо зняття арешту з цих акцій, яке раніше ухвалив місцевий орган зі стягнення боргів. Про це повідомляє прес-служба Національної акціонерної компанії Нафтогаз України. Акції були звільнені з-під арешту лише на підставі тверджень Nord Stream AG та Nord Stream 2 AG про те, що акції знаходяться поза межами кантону Цуг та відповідно поза юрисдикцією органу зі стягнення боргів, а тому мають бути виключені з переліку арештованих активів, йдеться в повідомленні. Газпром знову міг би розпоряджатися своїми акціями в Nord Stream AG та Nord Stream 2 AG, якби виконання рішень органу зі стягнення боргів не було призупинене Вищим судом, навіть якщо б ті знаходилися в юрисдикції органу зі стягнення боргів кантону Цуг. Проте, як зазначається, зараз згадані активи не можуть виводитися з-під юрисдикції відповідного органу зі стягнення боргів до остаточного рішення щодо апеляції Нафтогазу.
