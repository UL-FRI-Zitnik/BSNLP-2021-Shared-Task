uk-31
uk
2018-07-05
https://24tv.ua/u_naftogazi_nazvali_zayavi_gazpromu_pro_aresht_aktiviv_manipulyatsiyeyu_n994402?utm_source=rss
У "Нафтогазі" назвали заяви "Газпрому" про арешт активів маніпуляцією

Про це повідомляє прес-служба Нафтогазу. Читайте також: "Нафтогаз" повідомив про відновлення арешту акцій Північного потоку "Газпром свідомо маніпулює словами і підмінює поняття. Вищий суд швейцарського кантону Цуг призупинив дію рішення місцевого органу зі стягнення боргів про виключення акцій Nord Stream AG та Nord Stream 2 AG з переліку арештованого майна. Фактично рішення суду означає відновлення арешту на період як мінімум до моменту прийняття судом рішення щодо скарги "Нафтогазу" на рішення органу зі стягнення боргів", – йдеться у повідомлені. Нагадаємо, у "Газпромі" стверджують , що швейцарський суд не відновив арешт акцій Nord Stream AG і Nord Stream 2 AG. Згідно з інформацією російської компанії, швейцарський суд 29 червня 2018 року призупинив дію виключення акцій Nord Stream AG і Nord Stream 2 AG зі складених приставами сертифікатів про накладення забезпечувальних заходів на активи "Газпрому" в цих компаніях.
