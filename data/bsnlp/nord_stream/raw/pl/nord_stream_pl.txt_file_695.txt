pl-695
pl
2018-07-27
https://biznesalert.pl/kings-college-fluger-eucers-nord-stream-2/
Wykładowca King’s College lobbuje za Nord Stream 2

Jedna z najbardziej prestiżowych uczelni w Wielkiej Brytanii została oskarżona o publikowanie materiałów lobbystycznych za Nord Stream 2. Brytyjskie władze oficjalnie sprzeciwiają projektowi. W zeszłym tygodniu Sir Alan Duncan w imieniu rządu powiedział w parlamencie, że Nord Stream 2 zagraża bezpieczeństwu energetycznemu Unii Europejskiej i Ukrainie, a obecnie istniejące gazociągi dostarczają wystarczająco dużo gazu, by zaspokoić zużycie. Tymczasem na łamach King’s College ukazała się broszura reklamująca ten projekt. Odpowiedzialny jest za to Friedbert Pflüger, były niemiecki wiceminister obrony, który w King’s College był dyrektorem uniwersyteckiego European Centre for Energy and Resource Security (EUCERS). Instytucja ta opublikowała raport o Nord Stream 2 opatrzony logo uczelni, którego sponsorami byli Shell, OMV, Wintershall, Uniper i Engie – inwestorzy gazociągu. Pflüger odpiera zarzut, że jest lobbystą Nord Stream 2 i twierdzi, że „dostarczył analizę rynku i strategiczną orientację”. Okazuje się, że miał też kontrakt z Uniperem. Organizacja pozarządowa LobbyControl podaje, że jednym z jego obowiązków jest organizacja i uczestnictwo w debatach. LobbyControl podaje, że sponsorami EUCERS były też Central Europe Energy Partners (CEEP) i Zukunft Erdgas. The Guardian/Michał Perzyński
