pl-483
pl
2018-02-01
http://biznesalert.pl/dyrektywa-gazowa-komisja-nord-stream-2/
Komisja za rewizją dyrektywy gazowej. „Rusofobia i próba blokady Nord Stream 2”

Komisja Europejska zatwierdziła rewizję dyrektywy gazowej w celu podporządkowania projektu Nord Stream 2 trzeciemu pakietowi energetycznemu. Na takie rozwiązanie liczyła Polska. Gazprom boi się lex Nord Stream 2. Portal OilCapital.ru cytuje wiceprezesa Gazpromu Aleksandra Miedwiediewa, który stwierdził, że „Bruksela próbuje zablokować Nord Stream 2”. – Nalegamy, aby jej decyzje były zgodne z interesami jej obywateli. Rusofobiczne slogany nie obniżą rachunków za energię. Wzywam do niepsucia otoczenia ekonomicznego ambicjami politycznymi – grzmiał menadżer. Propozycja rewizji dyrektywy gazowej, nazwana w BiznesAlert.pl lex Nord Stream 2, ma zostać omówiona w ramach trialogu instytucji europejskich: Komisji, Rady i Parlamentu Europejskiego. W BiznesAlert.pl można przeczytać, w jaki sposób nowe prawo może wpłynąć na gazociąg.

Zdecyduje trialog. Rada zdecyduje, czy na jej mocy będą mogły rozpocząć się negocjacje Komisji i Rosji w sprawie sposobu obłożenia prawem planowanej inwestycji. Jej budowa ma się rozpocząć latem tego roku. Kraje, jak Polska, ostrzegają, że Nord Stream 2 o przepustowości 55 mld m sześc. rocznie z Rosji do Niemiec ugruntuje pozycję rosyjskiego Gazpromu w regionie, zagrozi alternatywom i rozwojowi rynku gazu. Obrońcy przedsięwzięcia tłumaczą, że zapewni dostawy taniego gazu. Komisja ostrzega jednak, że zwiększy zależność od dostaw z jednego kierunku wbrew unijnej polityce dywersyfikacji. OilCapital.ru/Wojciech Jakóbik
