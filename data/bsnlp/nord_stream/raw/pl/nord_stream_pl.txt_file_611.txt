pl-611
pl
2018-01-24
https://www.money.pl/gospodarka/wiadomosci/artykul/blokada-budowy-nord-stream-2-morawiecki-chce,171,0,2396843.html
Blokada budowy Nord Stream 2. Morawiecki chce zbudować regionalną koalicję

Premier Mateusz Morawiecki stara się skonstruować regionalną koalicję, której celem będzie zablokowanie projektu Nord Stream 2. Kluczowym argumentem ma być zagrożenie dla niepodległości Ukrainy. Jak informuje " Dziennik Gazeta Prawna ", rząd w Kijowie obawia się, że Nord Stream 2 pozwoli Rosji całkowitą rezygnację z tranzytu gazu przez Ukrainę, która straciłaby wtedy nie tylko źródło dochodów, ale także byłaby narażona na szantaż energetyczny. Ukraińscy eksperci chwalą polskie próby zablokowania Nord Stream 2. - NS2 to główny instrument rosyjskiej hybrydowej agresji przeciwko Ukrainie w sferze energetyki - mówi gazecie Jewhen Mahda, szef kijowskiego Instytutu Polityki Światowej.

Wideo: supernowoczesna broń Rosji. Wyciekły tajne dokumenty.

- Jego celem jest zniszczenie tranzytowego potencjału mojego kraju - dodaje.

Zablokowanie Nord Stream 2 należy do najczęściej poruszanych tematów podczas spotkań polityków z Polski i Ukrainy. Niedawno prezydent Ukrainy Petro Poroszenko mówił, że gazociąg stanowi "zagrożenie dla bezpieczeństwa energetycznego nie tylko Ukrainy, ale i Polski".
