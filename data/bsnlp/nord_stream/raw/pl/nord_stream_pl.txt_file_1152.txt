pl-1152
pl
2018-06-29
http://wgospodarce.pl/informacje/51208-usa-rezygnuja-z-sankcji-za-nord-stream-2?utm_source=feedburner&utm_medium=feed&utm_campaign=Feed%3A+wGospodarce+%28wGospodarce.pl%29
USA rezygnują z sankcji za Nord Stream 2

Stany Zjednoczone zapewniły Niemcy, że jakiekolwiek sankcje nałożone na Rosję nie będą dotyczyły budowy gazociągu Nord Stream 2 - poinformowała w piątek rzeczniczka niemieckiego ministerstwa gospodarki. Według informacji niemieckiego ministerstwa gospodarki USA obiecały Berlinowi, że zrezygnują na razie z sankcji za budowę rurociągu Nord Stream 2 - podkreśla w piątek Handelsblatt” w wydaniu online. Osiągnęliśmy to, że mamy obietnicę, iż projekty gazociągowe będą wyłączone z sankcji” - cytuje Handelsblatt” rzeczniczkę niemieckiego resortu gospodarki. Powiedziała ona również, że osiągnięto to w konsultacjach z rządem USA . Rzeczniczka nie powiedziała, kiedy nowe wytyczne zostały przedstawione przez stronę amerykańską. Nord Stream 2 ma powstać na dnie Bałtyku, równolegle do uruchomionego w 2011 roku gazociągu Nord Stream. Ma to być dwunitkowa magistrala gazowa o mocy przesyłowej 55 mld metrów sześciennych surowca rocznie z Rosji do Niemiec. Ma być gotowy pod koniec 2019 roku. Projektowi sprzeciwiają się Polska, kraje bałtyckie i Ukraina. Polska uważa, że inwestycja ma charakter polityczny, a jej realizacja zaburzy możliwość budowania sprawnej unii energetycznej i powoduje zwiększenie uzależnienia od rosyjskiego surowca. SzSz ( PAP.
