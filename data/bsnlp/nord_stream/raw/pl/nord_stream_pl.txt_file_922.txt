pl-922
pl
2018-06-04
http://biznesalert.pl/nord-stream-2-wyciek-greifswald/
Nord Stream 2 bierze odpowiedzialność za wyciek koło Greifswaldu

Po wycieku smaru na plaży koło Greifswaldu doszło do spotkania ministra środowiska Meklemburgii-Pomorza Przedniego Tilla Backhausa (SPD) z przedstawicielem spółki Nord Stream 2 AG. Członek zarządu Nord Stream 2 AG Hennig Kothe powiedział, że jego spółka bierze odpowiedzialność na zeszłotygodniowy wypadek, w którym doszło do zalania plaży trudną do zidentyfikowania substancją, która, jak się później okazało, pochodziła z uszkodzonej pogłębiarki prowadzącej prace przygotowawcze przed budową kontrowersyjnego gazociągu Nord Stream 2. Minister środowiska Meklemburgii Till Backhaus powiedział na spotkaniu, że służby zebrały 70 kilogramów tłuszczu, a odpowiednie służby sprawdziły dziesiątki kilometrów plaż. Podał również, że nie obowiązuje już zakaz kąpieli, ale uwrażliwił plażowiczów, by nadal uważali na pozostałe grudy tłuszczu.
