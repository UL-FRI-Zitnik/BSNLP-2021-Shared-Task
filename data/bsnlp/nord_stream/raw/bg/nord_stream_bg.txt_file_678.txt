bg-678
bg
2018-05-09
http://novini.dir.bg/news.php?id=27100826
Полша обяви финансирането на“Северен поток-2“за незаконно

Полската Служба за конкуренция и защита на потребителите предяви обвинение срещу“Газпром“и пет други международни организации за финансиране на газопровода“Северен поток-2“.

Полската Служба за защита на конкуренция и потребителите предяви обвинение срещу“Газпром“и пет други международни организации за финансиране на газопровода“Северен поток-2“,съобщи на пресконференция във Варшава директорът на полския регулатор Марек Нехчал.“Шест компании нелегално създадоха консорциум за финансиране на строежа на“Северен поток“2“,каза Нехчал. Той счита, че изграждането на газопровода е незаконно, тъй като не е получило съгласието на регулатора. Според Нехчал при изграждането на“Северен поток-2“има признаци на“нарушение на антимонополното законодателство“.Според него агенцията разполага с“документи, които позволяват да се повдигнат обвинения“.„Газпром“ и пет други заинтересовани компании вече са получили решението на службата и имат 21 дни, за да дадат обяснения. Проект“Северен поток-2“включва изграждането на две линии с общ капацитет до 55 милиарда кубически метра газ годишно от руското крайбрежие на Балтийско море до Германия. Планирано е строителството да завърши в края на 2019 г. Единственият акционер в“Северен поток-2“е“Газпром“.Европейските партньори -“Shell“,“OMV“,“Engie“,“Uniper“и“Wintershal“от своя страна обещаха да финансират“Северен поток-2“общо с 50%, т.е. по 950 милиона евро всяка.“Газпром“ще осигури другата половина на средствата - 4,75 милиарда евро. Общата стойност на проекта се оценява на 9,5 милиарда евро./РИА-Новости.
