bg-1834
bg
2018-05-25
https://www.faktor.bg/bg/articles/novini/svyat/sasht-prizovavat-es-da-poprechi-na-realizatsiyata-na-severen-potok-2
САЩ призовават ЕС да попречи на реализацията на "Северен поток-2"

Посланикът на САЩ в ЕС Адам Шуб призова страните от Евросъюза да попречат на реализацията на проекта "Северен поток-2", съобщи "Комерсант". "САЩ подкрепят Украйна, Полша и другите страни-членки на ЕС, които разглеждат руския газ като заплаха за националната сигурност", заяви той. "Ние призоваваме всички страни от ЕС да попречат на реализацията на "Северен поток-2" и да подкрепят бъдещето на украинския газов транзите", казал още Щуб. По-рано, заместник-помощникът на държавния секретар Сандра Оудкърк съобщи, че САЩ са обезпокоени от развитието на проекта и не изключват въвеждането на санкции, тъй като той засяга "въпроси на сигурността". Припомняме, че "Северен поток-2" е проект на "Газпром", в който участват германските компании Uniper и Wintershall, Shell, Engie и OMV.
