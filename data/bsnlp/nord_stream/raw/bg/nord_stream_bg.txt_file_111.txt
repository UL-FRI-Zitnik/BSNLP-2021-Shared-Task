bg-111
bg
2018-11-12
https://frognews.bg/novini/shveitsarski-sad-blokira-gazprom.html
Швейцарски съд блокира „Газпром“

Швейцарски съд наложи обезпечителна мярка, като забрани плащанията към “Газпром” за доставките по „Северен поток 1“ (снабдяващ Германия) и строящия се “Северен поток 2”, съобщава руската медия „Спутник“. Двете компании – Nord Stream AG и Nord Stream 2 AG са регистрирани в Швейцария, в кантона Цуг.

Мярката е наложена, след като арбитражът в Стокхолм осъди “Газпром” по искане на Украйна за ниски цени на транзита през нейна територия и високи на доставяния газ. Искът беше за 17 млрд., но арбитрите уважиха 2 милиарда и 560 милиона долара. Сега постъпленията от и за дейността на двата северни потока отиват по сметка на съдия-изпълнител, за да бъдат преведени на Украйна. Контролният пакет от акции (51%) в “Северен поток 1” е на “Газпром”, смесената Wintershall и PEG Infrastruktur по 15,5%, N.V. Nederlandse Gasunie и ENGIE по 9%. Единствен акционер в “Северен поток 2” е “Газпром”. На фона на случващото се, намя как да не отбележим, че България не пожела нито да съди “Газпром” за ниски цени на транзита и високи на доставките, нито пожела да приеме уговорените от Брюксел компенсации единствена от всички страни ЕС. Останалите обаче го направиха.
