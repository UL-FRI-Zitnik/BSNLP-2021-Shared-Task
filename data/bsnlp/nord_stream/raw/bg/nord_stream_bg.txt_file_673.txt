bg-673
bg
2018-05-11
http://bnr.bg/post/100969911
Германия ще отчете позицията на балтийските страни за „Северен поток – 2“

Външният министър на Германия Хайко Маас заяви след среща с колегите си от Литва, Латвия и Естония, че страната му ще съобрази с позицията на балтийските страни по проекта за газопровод „Северен поток – 2“. „Искам да подчертая, че за Германия „Северен поток – 2“ е преди всичко търговски проект, частен проект. Но съм съгласен, че той трябва да бъде проучен и да има дискусия“, заяви Маас, цитиран от zw.it. На 11 март правителствата на Полша, Литва и Латвия изразиха протест срещу строителството на газопровода. По-късно към протеста се присъедини и парламентът на Естония. „Северен поток 2“ е планиран с две тръби от Русия през Балтийско море до Германия. Общият капацитет е 55 милиарда кубични метра газ годишно и по първоначални оценки ще струва 9,5 милиарда евро. Проектът обаче се сблъсква с редица трудности от правен характер и среща съпротива от множество страни членки на ЕС.
