bg-10
bg
2018-02-16
https://www.investor.bg/sasht/337/a/sasht-ne-se-otkazvat-ot-poziciiata-si-sreshtu-severen-potok-2-255893/
САЩ не се отказват от позицията си срещу "Северен поток" 2

САЩ не се отказват от позицията си срещу разширението на "Северен поток", става ясно от думите на номинирания за заместник държавен секретар по въпросите на енергетиката Франсис Фенън, пише Ройтерс.

По време на изслушването си пред Сената той обясни, че ще продължи да търси алтернативни начини да намали зависимостта на Европа от руския природен газ. Ройтерс припомня, че администрацията на Доналд Тръмп има планове да използва

. Така Вашингтон обяви, че плановете за изграждане на "Северен поток" 2 е заплаха за енергийната сигурност на Европа.

Страни като Полша, Украйна и Прибалтийските държави нееднократно изразяваха своите опасения, че газопроводът ще увеличи зависимостта на Европа от Русия, а милиардните приходи Москва ще финансира бъдещи военни съоръжения по границата си с Европа. От друга страна обаче Германия и Австрия се фокусират по-скоро върху икономическите ползи от газопровода, който ще им предостави по-евтин газ, пише още Ройтерс. Плановете на Русия са да удвои сегашния капацитет на "Северен поток", минаващ по дъното на Балтийско море. Проектът вече има разрешително за строеж в териториалните води на Германия, а във Финландия, Дания и Швеция процедурата е в ход. Очакванията на проектната компания Nord Stream 2 са строителството на новите две тръби да започне още през тази година.
