pl-43
pl
2018-11-05
https://www.rp.pl/article/20181105/SWIAT/181109763/1056
Asia Bibi chce azylu na Wyspach, prawnik wyjechał do Holandii

Adwokat, który przed pakistańskim sądem bronił chrześcijanki, oskarżonej przez muzułmanów o bluźnierstwo, wyjechał do Holandii - poinformowały tamtejsze media.

Asia Bibi została oczyszczona z zarzutów, ale wyrok spowodował gwałtowne demonstracje radykalnych islamistów. Zagrozili oni śmiercią kobiecie i jej prawnikowi. Prawnik oświadczył, że pozostanie w kraju jest dla niego zbyt niebezpieczne. Wcześniej zapowiadał, że będzie próbował wydostać z kraju również Asię Bibi, ale obecnie stało się to niemożliwe. Poniżej dalsza część artykułu.

Wsparcie dla Saifa-ul-Malooka, prawnika Asi Bibi, zaoferowała fundacja Hulp Vervolgde Christenen (Pomoc Prześladowanym Chrześcijanom). Prawnik ma w poniedziałek wystąpić na specjalnej konferencji prasowej. Od czasu uniewinnienia Bibi i jej najbliższe otoczenie obawiają się o życie, ponieważ w wielu miastach w Pakistanie doszło do protestów islamistów. Ona sama pozostaje w kraju, w tajnym miejscu, jednak chce wyjechać za granicę. Jej mąż złożył wniosek o azyl w Wielkiej Brytanii.
