pl-20xx-17
pl
2015-07-22
http://fakty.interia.pl/swiat/news-jest-szansa-na-uniewinnienie-asi-bibi,nId,1857331
Jest szansa na uniewinnienie Asi Bibi

"Jest szansa na uniewinnienie" - uważa dyrektorka polskiej sekcji Amnesty International Draginja Nadażdin. Do zdarzenia, które zakwalifikowano jako bluźnierstwo, doszło w roku 2009, a procesy ciągnęły się przez kolejne lata, zwracając uwagę światowej opinii publicznej. Nadażdin jest zdania, że władze Pakistanu nie mogą dopuścić już do sytuacji, że kolejny proces będzie znowu pozostawiać wiele do życzenia i jest spora szansa na uniewinnienie, ponieważ do Pakistanu dotarły w tej sprawie głosy z całego świata.

Nadażdin zwraca uwagę, że powodem do wymierzenia kary śmierci przez sądy dwóch instancji było domniemane bluźnierstwo - Bibi zarzucane jest obrażenie proroka Mahometa i islamu, i sytuacja Pakistanki ukazuje absurdalność kary śmierci, na którą można skazać bardzo łatwo, a nie powinno tak być. Do wydarzenia, które pakistański sąd zinterpretował jako bluźnierstwo, doszło w roku 2009, gdy Asia Bibi spytała swoje islamskie sąsiadki, co Mahomet zrobił dla ludzi. Pierwszy wyrok śmierci przez powieszenie zapadł w roku 2010, cztery lata później wyrok ten podtrzymał sąd apelacyjny. Teraz o ponownym procesie Asi Bibi zdecydował Sąd Najwyższy.
