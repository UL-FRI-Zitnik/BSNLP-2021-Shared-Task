pl-95
pl
2018-10-08
https://www.rp.pl/Przestepczosc/181009476-Kara-smierci-dla-chrzescijanki-oskarzonej-o-bluznierstwo-Kobieta-zginie-podanie-wody-muzulmance.html
Chrześcijanka zginie z powodu podania wody muzułmance?

Sąd Najwyższy Pakistanu rozpatruje apelację od wyroku wydanego ws. chrześcijanki skazanej na karę śmierci za bluźnierstwo. Kobieta może być pierwszą osobą straconą na podstawie przepisów dotyczących bluźnierstwa - pisze AFP.

Asia Bibi, matka pięciorga dzieci, została skazana na śmierć w 2010 roku. Od tego czasu trwa walka o zmianę wyroku w jej sprawie. O wypuszczenie z więzienia kobiety apelował m.in. papież Benedykt XVI, który w 2015 spotkał się z jej córką i obiecał, że będzie się modlił za uwolnienie Asi Bibi. Poniżej dalsza część artykułu.

Jeśli Sąd Najwyższy podtrzyma wyrok w sprawie kobiety jej jedyną nadzieją na uniknięcie wyroku śmierci będzie zwrócenie się do prezydenta z prośbą o ułaskawienie. Jak pisze AFP twardogłowi w Pakistanie nieustannie domagają się stracenia kobiety. Egzekucji chcą m.in. przedstawiciele Tehreek-e-Labaik Pakistan, partii islamistycznej. Ale obrońcy praw człowieka obawiają się, że wykonanie wyroku będzie ustąpieniem populistom i ekstremistom i poważnym ciosem dla mniejszości religijnych. Bibi jest oskarżona o bluźnierstwo wobec proroka Mahometa - osoby oskarżone o taki czyn często padają w Pakistanie ofiarą samosądów. Chrześcijankę miała oskarżyć muzułmanka, która wcześniej zaprotestowała przeciwko temu, by Bibi - jako chrześcijanka - podawała wodę pracującym z nią muzułmankom (do czego nie miała - według muzułmanki - prawa jako "nieczysta"). Według niektórych relacji Bibi, na taki zarzut, miała odpowiedzieć: "Jezus Chrystus umarł za nasze grzechy, a co Mahomet zrobił dla ludzi?". , ale obrońcy praw człowieka twierdzą, że przepis ten często wykorzystywany jest do osobistej zemsty na nielubianej osobie. Mimo to obecny premier Pakistanu, Imre Khan, już w kampanii wyborczej mówił, że sprzeciwia się zmianie przepisów karnych dotyczących bluźnierstwa.
