pl-192
pl
2018-02-23
http://www.tvp.info/36136989/rzymskie-koloseum-w-kolorach-krwi-ku-pamieci-przesladowanych-chrzescijan
Rzymskie Koloseum w kolorach krwi. Ku pamięci prześladowanych chrześcijan

Nie chciała do rzeźni, uciekła. Nie cieszyła się wolnością zbyt długo W sobotni wieczór 24 lutego rzymskie Koloseum zostanie oświetlone na czerwono. Kolor krwi ma zwrócić uwagę na los chrześcijan prześladowanych w rożnych krajach. W tym samym czasie w podobny sposób będą iluminowane dwie inne świątynie chrześcijańskie w symbolicznych miejscach prześladowań: katedra św. Pawła w Mosulu i maronicki kościół św. Eliasza w Aleppo. Zapowiedziała to 21 lutego w Rzymie włoska sekcja papieskiego dzieła Pomoc Kościołowi w Potrzebie.



Według niej 24 lutego na Largo Gaetana Agnesi w bezpośrednim sąsiedztwie Koloseum odbędzie się wiec pamięci o prześladowanych wyznawcach Chrystusa. Swój udział w nim zapowiedzieli m.in. przewodniczący Parlamentu Europejskiego Antonio Tajani i sekretarz generalny Włoskiej Konferencji Biskupiej bp Nunzio Galantino. Obecni będą także mąż i córka Asi Bibi - pakistańskiej katoliczki, skazanej w 2009 r. na śmierć za rzekomą obrazę islamu. O sytuacji prześladowanych będą mówili Ashiq Masih i Eisham Ashiq z Pakistanu oraz Rebecca Bitrus, nigeryjska katoliczka, uprowadzona i zgwałcona przez islamistów.
