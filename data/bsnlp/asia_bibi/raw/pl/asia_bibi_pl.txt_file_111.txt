pl-111
pl
2017-11-09
http://www.fakt.pl/wydarzenia/swiat/pakistan-rodzina-wydala-aasie-bibi-za-maz-za-kuzyna-18-osob-nie-zyje/e0x1qww
Rodzina zmusiła ją do ślubu. Tragiczny finał wesela

21-letnia Aasia Bibi, która mieszka w małej wiosce Basti Lashari w centralnym Pakistanie, wielokrotnie prosiła swoich rodziców, by nie wydawali jej za mąż za starszego od siebie kuzyna, Mohammada Amjada. Nie posłuchali jej. Po ślubie dziewczyna postanowiła się zemścić. Namówiona przez swojego kochanka Shahida Lashariego, sporządziła truciznę, którą dodała do mleka i napoju jogurtowego. Potem zaserwowała je podczas uroczystości. Przy rodzinnym stole zasiadło wówczas 27 osób. Sprawa zakończyła się tragicznie.

Mohammad Amjad i 17 innych osób zostało przewiezionych do szpitala, gdzie wszyscy zmarli. Wśród ofiar zemsty Bibi było m.in ośmioro dzieci, w wieku od 7 do 12 lat, oraz dwaj bracia jej męża, a także dalecy krewni. – Wielokrotnie prosiłem moich rodziców, aby nie zmuszali mnie do ślubu z mężczyzną, którego nie kocham. Po ślubie ostrzegałam ich, że zrobię wszystko, by jak najszybciej zakończyć to małżeństwo. Żałuję, że oprócz niego zginęły też niewinne osoby – zeznała Aasia Bibi podczas pierwszej rozprawy.

Termin kolejnej rozprawy został wyznaczony przez sąd na 14 listopada. Aasi Bibi i Shahidowi Lashariemu grozi najwyższy wymiar kary. – Czuję się po części winna i myślę, że nie powinniśmy naciskać na naszą córkę, by wychodziła za mąż wbrew swojej woli. Gdyby nie nasz upór, może nie doszłoby do tej tragedii – powiedziała „The Associated Press" matka morderczyni. Aasia Bibi, Shahid Lashari oraz 49-letnia Zarinę Begum , ciotka morderczyni, zostali aresztowani 31 października. Wszyscy usłyszeli zarzuty. Kochanek morderczyni został oskarżony o zaplanowanie morderstwa, natomiast ciotka Bibi – o współudział. Jak do tej pory śledczy ustalili, że 21-letnia mężatka została namówiona przez kochanka, Mohammada Amjada, by zamordowała swojego męża, który stał na drodze do ich szczęścia. To on zaproponował, by dodała truciznę do mleka. Gdy zorientowała się, że Amjad nie tknął mleka, Bibi dodała truciznę do tradycyjnego napoju jogurtowego. – Przerażające w tej sprawie jest to, że, gdy mąż oskarżonej leżał w stanie krytycznym w szpitalu, wyglądała tak, jakby nic się nie stało. Była spokojna i uśmiechnięta. Nieświadoma tego, co zrobiła – podał portalowi cbsnews.com Zulfiqar Ali , szef lokalnej policji. – Zabezpieczyliśmy dane z telefonu komórkowego zatrzymanej. To nie jedyne materiały dowodowe, które w tej sprawie posiadamy. Zobacz także: Sprzedał żonę za 500 dolarów!
