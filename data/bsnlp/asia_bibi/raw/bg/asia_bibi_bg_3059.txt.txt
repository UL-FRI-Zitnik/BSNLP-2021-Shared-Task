bg-3059
bg
2018-11-09
https://www.htv.bg/news/read/hristiyanka-prekarala-poslednite-nyakolko-godini-v-zatvor-zaradi-yarata-si-napusna-pakistan
Християнка, прекарала последните няколко години в затвор заради вярата си, напусна Пакистан

На 31-ви октомври Върховният съд отмени обвинението й за обида към исляма.
Асия Биби - християнката от Пакистан, която прекара последните няколко години в затвор заради вярата си, бе качена на самолет, с който да напусне Пакистан, съобщава Агенция Франс – Прес. 

Адвоката на Биби не съобщава къде точно ще отиде клиентката му. 

„Никой не знае къде ще кацне“, каза адвокат Сайфул Малуу. 

На 31-ви октомври Върховният съд на Пакистан отмени обвинението й за обида към исляма. 

В случай, че съдът бе потвърдил обвинението, Биби щеше да бъде изправена пред смъртна присъда. 

Освобождението й разгневи радикалните ислямисти, които заплашиха да я убият, преди да напусне страната. 

Решението също така постави началото на редица протести и бунтове от ислямски фундаменталисти, които смятат, че Асия заслужава смърт.

Никой не знае къде Биби ще потърси убежище. Италианските власти, обаче, заявиха във вторник, че "заедно с други държави се координира гарантирането на безопасността на Азия Биби и нейното семейство".
