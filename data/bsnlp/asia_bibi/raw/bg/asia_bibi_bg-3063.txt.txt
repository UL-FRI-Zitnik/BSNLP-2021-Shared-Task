bg-3063
bg
2018-10-27
http://www.evangelsko.info/pomognete-na-zatvorenite-hristiyani/
Помогнете на затворените християни

Помогнете за освобождаването на затворените християни! Нашите братя и сестри се нуждаят от молитвите ни

Асия, Андрю, Джианг и Лия – тези четирима души са държани в плен само заради това, че са християни. Нека заедно се молим за тяхното освобождение.

След като група съдии от Върховния съд отложиха решението си, на християнката от Пакистан Асия Биби все още й предстои да разбере дали последното й обжалване на смъртната присъда за богохулство ще бъде прието. Съдът разгледа защитата на Асия, но не издаде решение и не даде никакви индикации кога ще направи това.

Междувременно в Турция американският презвитер Андрю Брансън трябва да се яви в съда днес, за да отговори на обвиненията в шпионаж. След твърденията, че има връзки със стоящите зад преврата през 2016, го грозят и обвинения в тероризъм. Андрю беше освободен от затвора и поставен под домашен арест на 25 юли.

В Китай семейството на хвърления в затвора християнски адвокат Джиянг Тианьонг споделят, че са сериозно загрижени за неговото здраве, и обвиниха служителите в затвора, че му дават наркотици. Сестра му Джиянг Джинпинг, която наскоро го посети в Хенан, казва, че паметта му значително се е влошила. Джиянг изчезна преди две години и миналата година беше обвинен в “подстрекателство към подривна дейност срещу държавната власт”.

В Нигерия пък расте тревогата за Лия Шарибу, която е в плен на Боко Харам от февруари насам. От 110-те момичета, отвлечени от училището в Дапчи, тя е единствената, която не беше освободена от ислямистките бунтовници, защото е отказала да приеме исляма. На 18 септември похитителите на Лия заплашиха, че ако правителството не отговори на техните изисквания, след един месец ще убият нея и още две заложнички.

* Молете се Асия и презвитер Андрю да бъдат оправдани. Молете Бог да закриля тях и семействата им, и да им даде възможност да изградят един нов живот.

* Молете Бог да укрепи Джиянг Тианьонг, да го пази от зло и напълно да възстанови здравето му.

* Молете Бог да дава мъдрост на нигерийския президент Мухамаду Бухари. Молете се той да се споразумее с Боко Харам и да осигури освобождението на всички, които все още са в плен, включително Лия и други заложнички, като ученичките, отвлечени от Чибок през 2014.

* Молете се Бог да говори на сърцата на надзирателите, съдебните служители и бунтовниците, замесени в тези четири случая.

Новини:  радост ви съобщаваме, че се свързахме с християните от Узбекистан, Давид и Марина Шестаков. Неотдавна те са основали домашна църква в Маями. Давид прекара четири години в затвора в Узбекистан, но сега семейството му е получило убежище в САЩ и имат визия да благовестват на 300 000-те рускоговорящи в района, където живеят. Благодарете на Бог за това, че им дава ново начало, и се молете да успеят да намерят подходяща църковна сграда, която да наемат. Семейство Шестаков благодари на всички, които са им помогнали през най-мрачните им дни.
