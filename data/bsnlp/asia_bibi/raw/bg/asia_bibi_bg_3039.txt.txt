bg_3039
bg
2018-11-04
https://www.blitz.bg/svyat/sprugt-na-opravdanata-khristiyanka-v-pakistan-prizova-za-zakrila_news637435.html
Съпругът на оправданата християнка в Пакистан призова за закрила

Съпругът на оправданата по делото за богохулство християнка в Пакистан призова за закрила. Той обвини властите в страната, че с присъдата по делото са навредили на жената и настоя Ася Биби да бъде защитена. Според него, властите твърде много се влияят от гласа на улицата. Мъжът призна, че двамата са принудени да се крият на различни места и се страхуват за живота си. Те често променят скривалищата си. По-рано стана ясно, че адвокатът не жената е напуснал страната, за да може да продължи да я представлява. Биби беше осъдена през 2010 г. за обида на пророка Мохамед по време на скандал със съседи, а мнозина призоваха за възобновяване на смъртното наказание след оправдателната ѝ присъда. След оправдаването избухнаха протести на ислямисти, които настояват богохулката да бъде убита.
