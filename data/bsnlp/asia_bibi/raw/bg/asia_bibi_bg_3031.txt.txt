bg_3031
bg
2016-10-24
http://www.evangelsko.info/pakistan-zhivotat-na-asya-bibi-visi-na-kosam/
ПАКИСТАН – Животът на Ася Биби виси на косъм

Остава само ден до момента, в който нашата сестра Ася Биби от Пакистан ще разбере дали ще бъде обесена за „богохулство“ или може да бъде освободена.

Това заседание на Върховния съд е последният шанс на Ася да избегне екзекуцията. Нека всички заедно се молим за това Върховният съд да има смелостта да отмени присъдата й и да се изправи срещу екстремистите, искащи смъртта й. Мнозина се опасяват, че ако смъртната й присъда бъде отменена, екстремистите ще вдигнат бунт. През февруари напрежението се покачи, след като Мумтаз Кадри беше екзекутиран за убийството на управителя на Пунджаб Салман Тасир, който призоваваше за реформа в закона за богохулството и за помилването на Ася.

Молете Бог да бъде с Ася и семейството й. Молете се тя да бъде освободена и да може да започне нов живот в мир и безопасност.
Молете се съдията във Върховният съд, който ще разглежда делото на Ася този четвъртък, да има смелостта да свали смъртната й присъда и да устои на натиска на екстремистите. Нека делото на Ася да доведе до отменянето на законите за богохулството.
Молете се за мир в Пакистан. Напрежението относно проблема за богохулството расте. Молете се правителството да има смелостта да се изправи срещу екстремизма и да отстоява свободата на вероизповеданието на всички, включително и на малцинства като християните.
