cs-48
cs
2018-11-07
https://www.irozhlas.cz/zpravy-svet/pakistanska-krestanka-asia-bibiova-pakistan-islam-krestanstvi_1811072342_ako
Pákistánskou křesťanku propustili z vězení, řekl její právník. Zůstává ale v ochranné vazbě

Vzhledem dohodě setrvávala Bibiová podle některých médií navzdory zproštění viny dál ve věznici. Jeden z místních duchovních, který v roce 2009 obvinil Bibiovou z rouhání, se již minulý týden obrátil na nejvyšší soud s žádostí, aby osvobozující verdikt zvrátil. Islamistická strana Tehríke Labajk, která stála v čele protestů, varovala, že její přívrženci jsou připraveni se do ulic vrátit. Azyl pro Bibiovou. Několik zemí nabídlo Bibiové azyl, mimo jiné Itálie, Francie či Španělsko. Italská vláda tento týden uvedla, že je připravena pomoci najít řešení, které by Bibiové „zajistilo budoucnost“. „Udělám vše, co je v lidských silách, abych této ženě zabezpečil budoucnost,“ napsal na twitteru italský ministr vnitra Matteo Salvini. Také italské ministerstvo zahraničí uvedlo, že je připraveno podniknout všechny kroky, o nichž by mohla vláda v této záležitosti rozhodnout. „Těším se na setkání s ní a její rodinou v Evropském parlamentu, jakmile to bude možné,“ uvedl na twitteru předseda Evropského parlamentu Ital Antonio Tajani. Italská katolická asociace ACS, která podporuje nejen Bibiovou, ale všechny perzekvované křesťany na světě, oznámila, že se na ni obrátil s prosbou o pomoc Asiin manžel. Ve videonahrávce zveřejněné na stránkách ACS Ašik Masíh prosí italskou vládu o pomoc s odjezdem ze země, protože jejich životní podmínky v Pákistánu jsou čím dál tím těžší.
