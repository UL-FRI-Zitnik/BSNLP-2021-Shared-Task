cs-66
cs
2018-11-04
https://www.lidovky.cz/svet/bojim-se-o-zivot-rodiny-manzel-bibiove-pozadal-o-pomoc-britanii-usa-i-kanadu.A181104_112433_ln_zahranici_ele#utm_source=rss&utm_medium=feed&utm_campaign=ln_lidovky&utm_content=main
Chceme trest smrti, protestoval dav islamistů proti propuštění Bibiové. Její manžel žádá o pomoc Británii i USA

Islámábád Pákistánská policie zadržela přes 150 lidí kvůli násilí při demonstracích, jimiž tento týden dav islamistů protestoval proti osvobozujícímu verdiktu nad křesťankou Asiou Bibiovou. Bibiová byla v roce 2010 odsouzena k trestu smrti za urážku proroka Mohameda a ve středu ji nejvyšší soud zprostil viny. To ale vyvolalo několikadenní protesty, které skončily až poté, co vláda slíbila, že Bibiovou zatím z vězení nepropustí. Manžel Bibiové Ašik Masíh o víkendu požádal o pomoc Británii, USA a Kanadu, uvedl server BBC. Policie podle agentury AP zadržela přes 150 lidí kvůli žhářství, vandalismu a násilí. Toho se podle úřadů dopustili při demonstracích za trest smrti pro Bibiovou. Účastníci protestů požadují i smrt tří soudců, kteří křesťanku osvobodili. Během tří dnů islamisté blokovali v Pákistánu i řadu silnic, včetně hlavních tras do metropole Islámábádu. Manžel Bibiové požádal nyní o pomoc Británii, Spojené státy a Kanadu. Právní zástupce Bibiové v obavách o život už z Pákistánu uprchl. Bibiové nabídlo několik zemí azyl, mimo jiné Francie či Španělsko. Žena ale zatím zůstává ve vězení. Jeden z místních duchovních, který v roce 2009 obvinil Bibiovou z rouhání, se ve čtvrtek obrátil na nejvyšší soud s žádostí, aby osvobozující verdikt zvrátil. Podle AP není pravděpodobné, že tak soud učiní, přezkoumání případů se ale často táhne roky.



Manžel Bibiové, který se v říjnu vrátil s dětmi z Británie,
