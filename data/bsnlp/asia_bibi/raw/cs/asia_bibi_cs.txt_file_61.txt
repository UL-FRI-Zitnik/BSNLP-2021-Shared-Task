cs-61
cs
2018-10-31
https://www.irozhlas.cz/zpravy-svet/pakistan-krestanka-trest-smrti-asia-bibi_1810310737_mat
Pákistán osvobodil křesťanku odsouzenou k smrti za rouhání. Islámští duchovní svolávají věřící do ulic

Žena, která byla v Pákistánu odsouzena k smrti za rouhání, byla ve středu odvolacím soudem zproštěna viny. Asia Bibi byla odsouzena v roce 2010 po tom, co byla obviněna z urážení proroka Mohameda během hádky se sousedy. Žena nikdy nepřestala trvat na své nevině. Islámábád 7:37 31. října 2018 Zkrácená adresa



Vražda kvůli slitování. Případ Asie Bibi se stal velmi sledovaným po tom, co byl v roce 2011 na veřejném náměstí v Islámábádu svým bodyguardem zavražděn regionální guvernér Salman Taseer, který žádal, aby se soud nad Bibi smiloval. Jeho vrah byl odsouzen k smrti, ale pro mnohé lidi zůstává hrdinou. Její dcera, Eisham Ashiw, dříve řekla AFP, že pokud bude její matka propuštěna, tak „ji obejmu a budu brečet a děkovat Bohu, že ji dokázal osvobodit.“ Asii Bibi bylo již také nabídnuto občanství v několika zemích. S odchodem ze země souhlasila i její rodina, která uvedla, že se obává o svou bezpečnost.
