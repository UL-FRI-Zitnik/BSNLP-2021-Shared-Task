bg-1264
bg
2018-07-14
http://novini.dir.bg/news.php?id=27209639
33 пътници в самолет пострадаха след спадане на налягането

33 пътници на самолет на Райънеър“ пострадаха заради спадане на налягането в салона. Техническа повреда е довела до спада в налягането. Оказва се, че самолетът рязко се снижил и от 11 хил. км. Височина е стигнал до 3 хил. км само за 7 минути. Това е довело и до проблеми при част от 189-те души на борда. Самолетът, който е изпълнявал полет от Дъблин за хърватския пристанищен град Задар е кацнал аварийно в Германия. Пострадалите са настанени в болница. От компанията съобщават, че кислородните маски веднага са се освободили и екипажът е помагал на пътниците. Съобщават и че са ги настанили в хотел и са им осигурили храна. Пътниците обаче твърдят, че не са настанени в хотел и че са получили единствено ваучери за храна на стойност 10 евро. Води се разследване по случая.
