bg-1290
bg
2018-08-24
https://www.novinite.bg/articles/163460/Rachniyat-bagaj-v-Rajanear-veche-shte-se-plashta
Ръчният багаж в "Райънеър" вече ще се плаща

Нискотарифният превозвач Ryanair слага край на практиката, която позволява на пътниците да качат на борда до 10 килограма ръчен багаж, съобщи Ройтерс. От ноември те ще трябва да се заплащат, като таксата за услугата ще бъде между 6 и 10 евро. Според новите правила пътниците ще имат право да носят "малка чанта за лични нужди", която да се поставя под предната седалка. За багажите до 10 кг. ще трябва се плащат 6 до 8 евро, за да бъдат качени на борда и превозени в багажното отделение над седалките, или между 8 до 10 евро, за да бъдат им бъдат чекирани. От авиокомпанията обясняват промяната с основанието, че самолетите ѝ се бавят, защото пътниците носят твърде много ръчен багаж. Конкурентните easyJet, Wizzair и Norwegian в момента позволяват безплатен средноголям куфар до 10 кг. за кратки полети. От Ryanair коментираха, цитирани от Ройтерс, че не очакват промяната да донесе допълнителни приходи, тъй като чекирането на 10-килограмов багаж според новата система е значително по-евтино от сегашната цена за проверки на ръчен багаж. Компанията също така увеличава допустимия размер за всички видове багаж.
