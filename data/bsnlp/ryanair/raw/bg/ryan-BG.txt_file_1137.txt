bg-1137
bg
2018-02-04
http://inews.bg/%d0%91%d1%8a%d0%bb%d0%b3%d0%b0%d1%80%d0%b8%d1%8f/%d0%a3%d1%80%d0%b0%d0%b3%d0%b0%d0%bd%d0%bd%d0%b8%d1%8f%d1%82-%d0%b2%d1%8f%d1%82%d1%8a%d1%80-%d0%bd%d0%b5-%d0%bf%d0%be%d0%b7%d0%b2%d0%be%d0%bb%d0%b8-%d0%bd%d0%b0-%d1%81%d0%b0%d0%bc%d0%be%d0%bb%d0%b5%d1%82-%d0%b4%d0%b0-%d0%ba%d0%b0%d1%86%d0%bd%d0%b5-%d0%b2-%d0%a1%d0%be%d1%84%d0%b8%d1%8f_l.a_c.327_i.584283.html
Ураганният вятър не позволи на самолет да кацне в София

Ураганният вятър вчера предизвика проблеми и на летище "София". Самолет на нискотарифната авиокомпания "Райънеър" не е успял да кацне заради лоите метеорологични условия. Наложило се е да бъде отклонен към Букурещ, където се е приземил, предаде Нова ТВ. Самолетът е изпълнявал полет от Лондон до София . Излетял е от британската столица в 16:50 часа местно време и е трябвало да кацне в столицата ни в 22:00 часа вечерта българско време, като полетът е трябвало да продължи 3.35 часа. След два опита да кацне обаче самолетът се е пренасочил към Букурещ. Летищните власти уточниха, че действието е предприето по желание и преценка на пилота на самолета1

Пътниците ще бъдат превозени към София с автобуси. От л етище "София” уточниха, че в момента обстановката е нормална и самолетите кацат безпрепятствено.
