bg-1295
bg
2018-08-29
https://www.24chasa.bg/novini/article/7029966
Десетки пътници на &quot;Райънеър&quot; в София чакат полет за Атина с часове

Десетки пътници на нискотарифния авиопрвозвач "Райънеър" чакат вече часове на летището в София. Те трябвало да излетят малко преди 7 часа тази сутрин за Атина, но на летището разбират, че полетът е с променен час - за 15.30 ч, съобщава bTV. Така те са принудени да прекарат няколко часа в чакане, получават храна и вода, какъвто е регламентът, но това причинява много неудобства на пътниците. "Промената ни обърква плановете, платили сме за втори вътрешен полет, но вече сме загубили тази пари. Не знаем дали ще успеем да вземем и ферибот, защото не сме сигурни дали изобщо ще тръгнем в 15.30 ч.", споделя един от потърпевшите. Според европейския регламент, в такива ситуации хората имат право на обезщетение от 250 евро, защото полетът закъснява с часове.
