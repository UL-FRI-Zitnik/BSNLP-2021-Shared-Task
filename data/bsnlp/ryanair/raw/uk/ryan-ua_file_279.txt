uk-279
uk
2018-09-28
https://www.unian.ua/tourism/news/10278687-ryanair-skasuvav-250-reysiv-po-vsiy-yevropi-cherez-strayk-bortprovidnikiv.html
Ryanair скасував 250 рейсів по всій Європі через страйк бортпровідників

Ryanair скасував 250 рейсів по всій Європі через страйк бортпровідників.

0 0. Новини туризму Згідно з інформацією на сайті аеропорту «Бориспіль», сьогоднішні рейси Київ-Берлін і назад виконуються за планом.

Бортпровідники Ryanair влаштували черговий масштабний страйк / Ілюстрація REUTERS.

Ірландський лоукостер Ryanair 28 вересня 2018 року змушений був скасувати 250 рейсів по всій Європі через масштабний страйк бортпровідників. Так, члени екіпажів Ryanair з п'яти країн Європи (Бельгія, Іспанія, Італія, Нідерланди і Португалія) оголосили про плани провести масштабний страйк 28 вересня ще в середині місяця. Пізніше до них приєдналися також бортпровідники з Німеччини. При цьому в самій авіакомпанії Ryanair заявили, що 90% рейсів будуть працювати у звичайному режимі, а скасування торкнуться лише близько 35 тисяч пасажирів з 400 тисяч, повідомляє Співробітники ірландського лоукостера Ryanair проводять страйки у багатьох країнах Європи вже протягом декількох місяців. Вони вимагають поліпшення умов праці та підвищення заробітної плати. Зазначимо, з початку вересня 2018 року Ryanair почав здійснювати польоти з Києва до Берліна і в зворотному напрямку. При цьому згідно з інформацією на сайті аеропорту «Бориспіль», сьогоднішні «київські» рейси Ryanair виконуються за планом.
