uk-120
uk
2018-07-24
https://ukranews.com/ua/news/575234-yevropeyski-loukostery-poskarzhylysya-na-franciyu-cherez-postiyni-strayky-dyspetcheriv
20:52 Європейські лоукостери поскаржилися на Францію через постійні страйки диспетчерів

Найбільші європейські лоукост-авіакомпанії подали скаргу на Францію в Європейську комісію через постійні страйки місцевих диспетчерів. Про це повідомляє "

Скаргу подали від імені чотирьох авіакомпаній - Ryanair, Wizzair, Iberia і IAG. Вони звинувачують Францію в тому, що страйки її диспетчерських служб порушують право на вільне пересування. Французькі диспетчери цього року провели серію страйків проти урядових реформ. В повідомленні скаржників зазначається, що компанії не ставлять під сумнів право на страйки, але вважають, що Франція порушує законодавство ЄС, виключаючи перельоти над територією під час таких акцій. Вони вважають, що пасажири рейсів, які змушені летіти в обхід Франції, позбавлені базового права вільно подорожувати між країнами членами ЄС. В авіакомпаніях вказують, що страйки диспетчерів змушують їх облітати повітряний простір Франції, а це істотно збільшує витрату палива і вартість перельотів. В цьому місяці компанія Ryanair заявила, що в травні 2018 скасовувала 1100 рейсів як через подібні страйки у Франції, так і через скорочення власного персоналу у Великобританії, Німеччині і Франції. Чотири авіакомпанії зазначають, що в цьому році кількість протестів представників авіадиспетчерських служб зросла на 300% у порівнянні з 2017 роком. Відомо, що Wizzair вже давно працює в Україні, а Ryanair планує почати польоти з Києва та Львова цієї осені. Загалом через повітряний простір Франції Wizzair вже запустив рейс з Києва до Лісабона, а Ryanair незабаром буде літати з Києва до Барселони. Як повідомляли Українські Новини,
