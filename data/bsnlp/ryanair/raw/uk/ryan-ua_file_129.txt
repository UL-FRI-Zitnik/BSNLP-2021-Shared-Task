uk-129
uk
2018-08-01
https://www.epravda.com.ua/news/2018/08/1/639248/
Голова Ryanair пригрозив перемістити робочі місця до Польщі через страйки

Глава Ryanair Майкл О'Лірі пригрозив перевести більше робочих місць до Польщі, оскільки авіакомпанія стикається з перспективою більшої кількості страйків екіпажів в Європі. Про це пише

Найбільша авіакомпанія Європи за кількістю пасажирів пообіцяла у грудні вперше визнати профспілки, але з усіх сил намагалася досягти колективних трудових угод з деякими. 30 липня пілоти Ryanair в Німеччині проголосували переважною більшістю за страйк, додавши трудових проблем компанії. Минулого тижня пройшли страйки дублінських пілотів і бортпровідників в Італії, Іспанії, Португалії та Бельгії.

Ryanair працює з 86 базами в 37 країнах і перевіз 130 мільйонів пасажирів у минулому році. Минулого тижня компанія розкрила плани з переміщення екіпажів і літаків з Дубліна, заявивши, що страйки зривають бронювання квитків. О'Лірі заявив, що він готовий скоротити робочі місця "на будь-якому ринку", якщо це необхідно. "Ми є вкрай опортуністичною авіакомпанією", - сказав він на прес-конференції в офісах австрійського підрозділу Ryanair Laudamotion. "Сьогодні в Ryanair - 20 ринків, які потребують більшої кількості літаків. Нам не вистачає літаків майже на кожному ринку, на якому ми працюємо, через попит на наші ціни, наші послуги", - сказав він. О'Лірі додав, що ці ринки включають Польщу, яка є домом для підрозділу Ryanair Sun. "Якщо якийсь ринок постраждає, так як ірландський ринок постраждав в останні місяці від цієї діяльності, польський ринок у нас росте дуже сильно. Ryanair Sun дуже заповнений, прибутковий. Нам потрібно більше літаків на польському ринку - перевезти літаки в Польщу", - додав він. Пілоти вимагають більш прозорих систем для просування по службі та трансферів, щоб зменшити те, що вони називають надмірною владою керівництва над їхньою кар'єрою, в той час як бортпровідники хочуть місцевих контракти і кращих умов. "Поки на їхньому боці є здоровий глузд, ми досягнемо угоди", - сказав О'Лірі, говорячи про профспілки і пілотів. "Якщо у нас є люди, які просто хочуть мати страйки заради страйків, тоді у них будуть страйки, а їхні робочі місця будуть переміщені, і літаки будуть переміщені", - додав виконавчний директор авіаперевізника.
