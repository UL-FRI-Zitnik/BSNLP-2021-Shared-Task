uk-211
uk
2018-09-11
https://dt.ua/WORLD/loukoster-ryanair-u-nimechchini-skasuvav-150-aviareysiv-cherez-strayk-spivrobitnikiv-288103_.html
18:20 Лоукостер Ryanair у Німеччині скасував 150 авіарейсів через страйк співробітників

Ірландська бюджетна авіакомпанія змушена скасувати 150 рейсів з та до аеропортів Німеччини у зв'язку зі страйком німецьких профспілок пілотів та бортпровідників. У компанії попередили про можливі звільнення співробітників та закриття кількох баз у Німеччині, якщо страйки не припиняться. Про це у вівторок, 11 вересня, повідомило Deutsche Welle. Зазначено, що страйк оголошено профспілкою пілотів Vereinigung Cockpit та бортпровідників Verdi на середу, 12 вересня. Саме цього дня Ryanair скасував 150 із 400 авіарейсів. Хоча спочатку у компанії запевнили, що намагатимуться обійтися без скасуванняпрельотів. Пасажирів, які мають летіти скасованими рейсами поінформують і вони зможуть перебронювати свої квитки. У компанії Ryanair у Німеччині є близько 400 співробітників пілотів та 1000 бортпровідників, які вже не один місяць вимагають від компанії кращої заробітної плати та поліпшення робочих умов. Однак авіакомпанія наполягає на тому, щоб суперечки із німецькими пілотами врегульовувалися через ірландського посередника. Разом з тим на думку членів профспілкі Vereinigung Cockpit, такий посередник "може не мати достатніх знань німецького законодавства і тому не має права бути арбітром". Згідно із заявою Ryanair, страйк, який оголосили раптово, може зруйнувати бізнес авіакомпанії у Німеччині. А продовження страйку призведе до скорочення кількості баз та робочих місць на німецькому ринку. Пілоти та бортпровідники авіакомпанії Ryanair вже провели аналогічні страйки в Італії, Португалії, Іспанії, Бельгії, Німеччині, Швеції та Нідерландах. Протягом двох минулих тижнів профспілки в Ірландії та Італії змогли домовитися з Ryanair.

Читайте також: Ryanair здійснив перший регулярний рейс в Україну Нагадаємо, у липні авіакомпанія Ryanair 

через загрозу страйків співробітників компанії. Скасування авіарейсів торкнулося близько 50 000 пасажирів. Перш за все мова йде про 200 рейсів з і до Іспанії, а також близько 50 рейсів з і до Португалії та Бельгії. Це становить близько 12% від усіх авіарейсів Ryanair в Європі.
