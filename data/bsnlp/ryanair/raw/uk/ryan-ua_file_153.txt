uk-153
uk
2018-08-08
https://www.eurointegration.com.ua/news/2018/08/8/7085380/
Ryanair скасовує нові рейси на тлі страйків

Авіакомпанія Ryanair заявила, що скасувала 20 із 300 запланованих рейсів до Ірландії та з неї у п'ятницю, 10 серпня. Про це пише Повідомлення про скасування рейсів з'явилося перед запланованим п'ятим днем страйку ірландських пілотів авіакомпанії. Ryanair запевнила, що сконтактувала з 3500 клієнтами, які мали квитки. Їм запропонували інші рейси або повернення коштів. Пілоти Ryanair в Німеччині також планують страйкувати протягом 24 годин з п'ятниці. Компанія також скасувала 104 рейси до Бельгії і з неї у п'ятницю. У кінці минулого року авіакомпанія заявила, що визнає профспілки, однак досі не погодила жодних колективних трудових угод з персоналом по всій Європі. Страйк серед пілотів, які базуються в Німеччині, вплине на всі рейси з Німеччини. Минулими тижнями пройшли страйки дублінських пілотів і бортпровідників в Італії, Іспанії, Португалії та Бельгії. Глава Ryanair Майкл О'Лірі пригрозив перенести робочі місця з Ірландії до Польщі , оскільки авіакомпанія стикається з перспективою ще більшої кількості страйків екіпажів в Європі.
