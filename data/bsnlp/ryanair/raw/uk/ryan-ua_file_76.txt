uk-76
uk
2018-07-18
https://economics.unian.ua/transport/10193097-ryanair-skasuvav-reysi-dlya-50-tisyach-pasazhiriv-cherez-strayk-bortprovidnikiv.html
Ryanair скасував рейси для 50 тисяч пасажирів через страйк бортпровідників

Ryanair скасував рейси для 50 тисяч пасажирів через страйк бортпровідників.

8 0. Транспорт/Зв'язок Персонал лоу-косту Ryanair вимагає поліпшення умов роботи і оплати праці.

Ryanair скасував рейси з трьох країн Європи, на яких 25 і 26 липня мали вилетіти до 50 000 пасажирів, через страйк бортпровідників. Акція персоналу торкнеться 24% рейсів з/до Іспанії, 27% рейсів з/до Португалії і 31% рейсів з/до Бельгії, повідомляє Пасажирам, чиї рейси були скасовані, відправлені sms і електронні листи з пропозицією перенести виліт на +/-7 днів від початкової дати або повернути вартість квитків без штрафу. Персонал лоу-косту вимагає поліпшення умов роботи і оплати праці. У Ryanair же заявляють, що бортпровідники компанії вже отримують до 40 тисяч євро на рік, мають по 14 вихідних днів кожен місяць і отримують оплачувані лікарняні в разі хвороби. "Це страйк повністю необґрунтований і не несе нічого, крім мети зруйнувати відпустки сімей та надати додаткові бонуси конкуруючим авіакомпаніям у Бельгії, Португалії та Іспанії", - заявили в Ryanair. Раніше про проведення страйку оголосили пілоти лоу-косту, які незадоволені умовами надання бонусів, розподілу по базах і наданням річних відпусток. Раніше УНІАН повідомляв, що міжнародний аеропорт "Бориспіль" погодив час обслуговування в аеропорту ірландської лоукост-авіакомпанії Ryanair.
