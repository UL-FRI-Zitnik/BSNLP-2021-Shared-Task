cs-2020
cs
1970-01-01
https://www.lidovky.cz/byznys/doprava/stavka-letusek-csa-je-nelegalni-rozhodl-soud-preruseni-prace-zakazal.A150825_123018_ln-doprava_ELE
Stávka letušek ČSA je nelegální, rozhodl soud. Přerušení práce zakázal

PRAHA Stávka letušek a stevardů Českých aerolinií plánovaná na tuto středu je nezákonná, uvedl pražský městský soud v předběžném opatření, kterým konání stávky zakázal.

Podle odůvodnění, které jsou k dispozici pochybila Odborová organizace posádek letadel (OOPL), když zaměstnavateli předala oznámení o stávce, které neobsahovalo všechny náležité údaje včetně seznamu zaměstnanců ochotných stávkovat. 

České aerolinie, které o předběžné opatření soud požádaly, nyní mají třicetidenní lhůtu, aby podaly žalobu na určení nezákonnosti stávky. Podle jejich vyjádření nemohou odbory na základě původního hlasování stávku pořádat. Nejprve by musely uspořádat nové hlasování, kterého by se účastnili všichni zaměstnanci společnosti, uvedl v úterý v tiskové zprávě dopravce.
