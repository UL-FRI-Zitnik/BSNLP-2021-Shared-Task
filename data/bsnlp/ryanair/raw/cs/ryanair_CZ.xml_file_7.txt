cs-new-7
cs
2019-01-07
https://echo24.cz/a/SaPAw/berlinska-letiste-kvuli-stavce-zrusila-desitky-letu-dalsi-maji-dlouha-zpozdeni
Berlínská letiště kvůli stávce zrušila desítky letů, další mají dlouhá zpoždění

Desítky letů dnes ráno zrušila berlínská letiště Tegel a Schönefeld kvůli výstražné stávce bezpečnostního personálu. Další spoje se podle webů obou letišť uskuteční s až několikahodinovým zpožděním. Tegel dnes kvůli téměř čtyřhodinové stávce, která má trvat do 8:45, zrušil přes 30 letů, Schönefeld zatím pět. Další desítky spojení byly přesunuty na pozdní dopoledne nebo odpoledne. Lety rušily mimo jiné společnosti Lufthansa, Easyjet, Ryanair nebo Aeroflot.

Mein Flug #EZY5863 wurde auf 11:20 Uhr verschoben und die Schlange vor dem Security Check reicht einmal durch den gesamten Terminal C. Die 3h Stunden könnten echt knapp werden. — Hauptstadttuppes (@reiner95) 7. ledna 2019 Výstražná stávka, které se účastní asi 300 lidí, má být podle odborů Verdi prvním signálem pro zaměstnavatele, aby poskytli lepší nabídku zhruba 23.000 bezpečnostních pracovníků na německých letištích. Odbory požadují zvýšení hodinové mzdy na 20 eur (511 korun).

Příští vyjednávací kolo obou stran se uskuteční 23. ledna. Odbory nevylučují další podobné akce. Čtěte více: 

Vážení čtenáři, internetový deník Echo24 se rozhodl změnit podobu čtenářských diskuzí pod texty, které na našich stránkách publikujeme. Diskuzí se nově mohou účastnit pouze ti čtenáři, kteří jsou přihlášení a kteří mají zaplacený nějaký typ předplatného. To si můžete pořídit K tomuto kroku jsme se rozhodli kvůli neúměrně velkému počtu diskutujících, kteří nerespektovali pravidla slušné diskuze, napadali ostatní diskutéry a podobně. Navíc používali i různé anonymizéry, které jim umožňovaly se do diskuze vrátit i poté, co jim redakce jejich účet zablokovala. Kvůli malému počtu členů redakce nebylo v našich silách neustále procházet všechny diskuze a mazat urážlivé či jinak nevhodné příspěvky. Slušní diskutující jsou nadále na našich stránkách vítáni.
