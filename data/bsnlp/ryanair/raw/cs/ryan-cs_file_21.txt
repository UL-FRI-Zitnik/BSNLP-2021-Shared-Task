cz-21
cs
2018-07-11
https://zpravy.aktualne.cz/ekonomika/ryanair-ve-ctvrtek-zrusi-kvuli-stavce-pilotu-30-letu-letu-me/r~fbcb83c684cf11e88a270cc47ab5f122/?utm_source=mediafed&utm_medium=rss&utm_campaign=mediafed&redirected=1531289491
Ryanair ve čtvrtek zruší kvůli stávce pilotů 30 letů mezi Irskem a Británií

Nízkonákladové aerolinky Ryanair ve čtvrtek zruší kvůli stávce pilotů až 30 z plánovaných 290 letů mezi Irskem a Británií. Firma nicméně upozornila, že další přerušení leteckého spojení nelze vyloučit. Piloti, kteří jsou přímými zaměstnanci aerolinek a zároveň členy irských odborů, hlasovali pro první stávku, protože firma podle nich nesplnila požadavky na zlepšení pracovních podmínek. Napjaté vztahy ve firmě panují už delší dobu. Aerolinky Ryanair působí ve 37 zemích včetně České republiky. Z hlediska počtu přepravovaných cestujících jsou evropskou jedničkou, loni jejich služeb využilo na 130 milionů cestujících.
