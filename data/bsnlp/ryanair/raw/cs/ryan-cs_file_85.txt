cz-85
cs
2018-09-05
https://www.novinky.cz/ekonomika/482545-piloti-ryanairu-schvalili-dohodu-vyjednanou-odbory.html
Piloti Ryanairu schválili dohodu vyjednanou odbory

Ryanair zažil v létě nejhorší vlnu stávek personálu, zrušeny musely být stovky letů. Zaměstnanci protestovali proti nevyhovujícím pracovním podmínkám a pomalému postupu rozhovorů o jejich změnách. [

Spory mezi odbory a aerolinkami se týkaly mimo jiné přesunu základen či povyšování, konečná dohoda byla uzavřena před dvěma týdny. Ryanair létá do 37 zemí a v loňském roce přepravil zhruba 130 milionů cestujících. Loni v prosinci se mu podařilo odvrátit rozsáhlé stávky, když se poprvé ve své dvaatřicetileté historii rozhodl uznat odborové svazy. Od té doby se mu však nepodařilo s řadou z nich uzavřít dohody o pracovních podmínkách. Ryanair zaměstnává více než 4000 pilotů, z toho asi 350 v Irsku. Právě jednání v Irsku podle aerolinek patřila k nejobtížnějším.
