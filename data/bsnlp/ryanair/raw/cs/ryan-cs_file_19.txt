cz-19
cs
2018-01-15
http://www.ceskenoviny.cz/zpravy/letistni-terminal-v-pardubicich-bude-v-provozu-asi-od-konce-ledna/1573391?utm_source=rss&utm_medium=feed
Letištní terminál v Pardubicích bude v provozu asi od konce ledna

Společnost East Bohemian Airport (EBA) otevře nový letištní terminál (na snímku z 15. ledna 2018) v Pardubicích. Jeho výstavba začala v roce 2016 a stála 267 milionů korun. ČTK/Vostárek Josef.



Pardubice - Společnost East Bohemian Airport (EBA) otevře nový letištní terminál nejspíš do konce ledna. ČTK to řekla ředitelka společnosti Hana Šmejkalová. Jeho výstavba začala předloni v květnu a stála 267 milionů korun. Pro původní halu, která již neodpovídala současných standardům pro letištní přepravu, provozovatel letiště teprve hledá využití. "Musíme zprovoznit ještě řadu interních programů, které potřebujeme k zajištění provozu, a například doplnit interiér nábytkem. Dali jsme si termín do konce ledna, ale nesmíme nic uspěchat, podcenit," řekla Šmejkalová. Stavbu sdružení stavebních firem Strabag a Chládek a Tintěra předalo 20. prosince, o měsíc později. Zdržení nastalo hned při úpravě zeminy, v minulosti tam archeologové dělali výkopy a podklad bylo nutné upravit a zhutnit. Náklady na stavbu terminálu nakonec stouply o deset milionů korun. "Plocha byla zarostlá náletovými dřevinami, nebyla vidět. Úprava stála 2,5 milionu korun.
