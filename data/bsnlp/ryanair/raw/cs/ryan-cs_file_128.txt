cz-128
cs
2018-09-25
https://www.denik.cz/ekonomika/ryanair-ceka-v-patek-dalsi-stavka-personalu-musi-zrusit-190-letu-20180925.html
Ryanair čeká v pátek další stávka personálu. Musí zrušit 190 letů

Ke stávce palubního personálu ze Španělska, Portugalska, Itálie, Belgie a Nizozemí se v úterý připojili i holandští piloti. Nizozemská unie pilotů VNV ve svém prohlášení napsala, že se posledních deset měsíců snažila s vedením Ryanairu vyjednávat o kolektivní smlouvě, ale všechny dialogy selhaly.



„Nizozemské požadavky jsou skromné: je třeba uplatňovat nizozemské právo, žádná falešná samostatná výdělečná činnost; a dostatečnou mzdu a důchod,“ uvedla VNV. Samotný Ryanair pak dopady stávky bagatelizoval. Ve svém prohlášení uvedl, že 190 zrušených pátečních letů představuje pouhých osm procent z naplánovaných letů na tento den. Stávkující zaměstnanci pak mají představovat pouze malou skupinu.
