cz-52
cs
2018-07-30
https://zpravy.aktualne.cz/ekonomika/starosti-ryanairu-nekonci-pro-stavku-hlasovali-i-nemecti-pil/r~7c317708940411e8bdd7ac1f6b220ee8/?utm_source=mediafed&utm_medium=rss&utm_campaign=mediafed&redirected=1532961450
Starosti Ryanairu nekončí. Pro stávku hlasovali i němečtí piloti

Pro případnou stávku hlasovalo 96 procent pilotů z odborového svazu Vereinigung Cockpit (VC). Žádají kolektivní smlouvu o pracovních podmínkách.

Berlín - Němečtí piloti, kteří pracují pro irského nízkonákladového leteckého přepravce Ryanair , hlasovali pro stávku. Chtějí tak firmu přimět k uzavření kolektivní smlouvy o pracovních podmínkách. Oznámil to dnes odborový svaz Vereinigung Cockpit (VC). Jednání představitelů společnosti s odboráři, které se uskutečnilo minulý týden, nikam nepokročilo.

Ryanair ale může do 6. srpna předložit odborářům dalí nabídku. Svaz VC uvedl, že 8. srpna uspořádá tiskovou konferenci, kde zveřejní dalí kroky. Loni v prosinci se Ryanairu podařilo odvrátit rozsáhlé stávky, když se poprvé ve své 32leté historii rozhodl uznat odborové svazy. Od té doby ale firma nedokáže s řadou z nich uzavřít smlouvy o pracovních podmínkách. Minulý týden Ryanair zruil řadu letů kvůli stávce irských pilotů a v dalích dnech také palubních posádek v Itálii, panělsku, Portugalsku a Belgii. VC oznámil, že pro stávku hlasovalo 96 procent německých pilotů Ryanairu. Případnou stávku budou avizovat nejméně 24 hodin předem. "Ryanair hraje v jednáních o čas už od ledna," uvedl svaz. "Pokud firma nebude brát vážně signál, který k ní piloti svým hlasováním vyslali, pak bude stávka - jako v jiných evropských státech - nevyhnutelná," uvedl podle agentury Reuters německý odborový svaz.
