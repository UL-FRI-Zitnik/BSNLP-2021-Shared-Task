pl-33
pl
2018-03-28
http://www.rp.pl/Lotnictwo/303289956-Portugalskie-zalogi-Ryanaira-chca-strajkowac-w-Wielkanoc.html
Portugalia: Ryanaira czeka strajk w Wielkanoc

Przedstawiciele związku zawodowego pracowników pokładowych SNPVAC poinformowali, że zamierzają strajkować z powodu warunków pracy, które ich zdaniem są gorsze od średnich w tej branży. Zwłaszcza, jeśli chodzi o procedury wymuszające dyscyplinę i sprzedawanie pasażerom towarów na pokładzie. Strajk miałby się odbyć 29 marca, 1 i 4 kwietnia. "Rozmowy z dyrekcją okazały się bezowocne, bo linia odmawia stosowania portugalskiego prawa, uznania praw gwarantowanych przez konstytucję" - oświadczył. Zarzuca też pracodawcy ignorowanie podstawowych praw rodzicielskich wobec małych dzieci i zwolnień lekarskich. Związek żąda szacunku gwarantowanego przez prawo, personel pokładowy domaga się podstawowych praw i nie przeraża go nawet nikczemna groźba zamknięcia portugalskich hubów" - dodał SNPVAC. Prezes firmy Michael 'Leary przebywający w Wiedniu w sprawie współpracy z linią Laudamotion zapytany o możliwość odwoływania lotów z powodu strajku odpowiedział: - To będzie zależeć od wielkości zakłóceń. Nie możemy tego wykluczyć, ale będą one raczej małych rozmiarów.
