pl-829
pl
2018-10-05
https://www.bankier.pl/wiadomosc/Wizz-Air-zamyka-swoje-biuro-podrozy-7619095.html
Wizz Air zamyka swoje biuro podróży

Tanie linie lotnicze nie mają ostatnio dobrego czasu. W zeszłym tygodniu informowaliśmy o milionowej karze dla Wizz Aira i Ryanair a za złe traktowanie pasażerów i politykę bagażową, nie wspominając już o licznych strajkach w szeregach irlandzkiego przewoźnika. Teraz węgierskie linie lotnicze zrezygnowały z pomysłu prowadzenia biura podróży, które oferowało pakiety przelotów i zakwaterowania. Jak mówi Wizz Air, firma chce się skupić na swojej głównej działalności.

Zobacz też: Ryanair żegna się z Polską. Pracownicy muszą przejść na samozatrudnienie "Wizz Air potwierdza, że zmieniamy naszą wizję pakietów podróżniczych. Serwis Wizz Tours przestanie działać 31 grudnia 2018 roku, a pasażerowie będą w dalszym ciągu mogli rezerwować noclegi i transfer z lotniska na stronie wizzair.com” – można przeczytać w komunikacie.
