pl-631
pl
2018-09-11
https://www.dw.com/pl/niemcy-w-%C5%9Brod%C4%99-strajk-w-ryanair/a-45439252
Niemcy: w środę strajk w Ryanair 51 min. temu Pasażerowie linii Rynanair muszą uzbroić się w cierpliwość. Jutro strajkować będą niemieckie załogi tego taniego przewoźnika.

Miesiąc po dotkliwym strajku w Ryanair pasażerowie tej największej w Europie linii lotniczej znowu musza liczyć się z odwołanymi lotami i opóźnieniami. W środę strajkować będą piloci i personel pokładowy Ryanair w Niemczech. Stowarzyszenie pilotów Cockpit oraz związek zawodowy Verdi wezwały swoich członków do przeprowadzenia 24-godzinnej akcji protestacyjnej. Organizatorzy protestu domagają się poprawy warunków pracy. Piloci i personel łączą siły. Po raz pierwszy piloci i personel pokładowy zdecydowali się na wspólną akcję protestacyjną. – Wynagrodzenia stewardess i stewardów w Ryanair są tak niskie, że nie pozwalają zapewnić wystarczającego standardu życia. Do tego dochodzą złe warunki pracy i ogromna presja na zatrudniownych – powiedziała Christinie Behle ze związku zawodowego Verdi. Jutrzejszy strajk rozpocznie się o godzinie 03.00 rano i potrwa całą dobę. Nie wiadomo jeszcze ile lotów zostanie odwołanych. Podczas poprzedniego strajku, na początku sierpnia, Ryanair przeprowadził w Niemczech około jedną trzecią zaplanowanych lotów, angażując załogi z innych europejskiej krajów. Zdaniem przedstawicieli Ryanair jutrzejszy protest będzie nieuzasadniony. Rzecznik firmy Robin Kiely wezwał niemieckich pilotów do podjęcia pracy. - Jako że zaproponowaliśmy już lokalne kontrakty i podwyżki, nie ma uzasadnienia dla dalszych zakłóceń - powiedział. dpa/szym.
