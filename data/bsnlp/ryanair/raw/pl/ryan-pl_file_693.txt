pl-693
pl
2018-09-13
https://dorzeczy.pl/swiat/76998/Wybierasz-sie-do-tych-panstw-Uwazaj-Ryanair-zapowiada-kolejny-strajk.html
Wybierasz się do tych państw? Uważaj. Ryanair zapowiada kolejny strajk

Zaledwie kilkanaście godzin za zakończonym strajku, piloci tanich linii lotniczych Ryanair zapowiadają kolejny. Tym razem utrudnienia dotkną pasażerów podróżujących m. in. do państw Półwyspu Iberyjskiego.

W środę 24-godzinny strajk przeprowadzili pracownicy linii Ryanair z Niemiec. Nie odbyło się 150 planowanych rejsów z i do Niemiec. Teraz, kolejny 24-godzinny strajk, zapowiedziały związki zawodowe z Hiszpanii, Włoch, Portugalii, Holandii i Belgii. Akcja odbędzie się 28 września. – Wszyscy chcemy sukcesu Ryanaira, ale nie za wszelką cenę, a już na pewno nie kosztem najbardziej podstawowych praw pracowniczych –powiedział jeden ze związkowców podczas konferencji prasowej. Związkowcy chcą wyższych płac i poprawy warunków pracy pilotów i personelu pokładowego. To kolejna tura strajków, jaką przeprowadzają pracownicy irlandzkiego przewoźnika. W lipcu i sierpniu podobne, 24-godzinne akcje protestacyjne, dotknęły pasażerów podróżujących linią Ryanair do lub z Belgii, Hiszpanii oraz Portugalii. Utrudnienia objęły także Polskę.
