pl-828
pl
2018-09-27
https://www.euractiv.pl/section/praca-i-polityka-spoleczna/news/komisarz-thyssen-przestrzeganie-prawa-ue-jest-nienegocjowalne/
Komisarz Thyssen: Przestrzeganie prawa UE jest nienegocjowalne

Unijna komisarz ds. zatrudnienia, spraw społecznych, umiejętności i mobilności pracowników Marianne Thyssen wezwała wczoraj ( 26 września) prezesa tanich linii lotniczych Ryanair Michaela O’Leary’ego do przestrzegania unijnego prawa. Podkreśliła przy tym, że jest ono nienegocjowalne. Załogi Ryanaira planują na jutro kolejny strajk. “Przestrzeganie prawa UE nie jest czymś, co pracownicy mogliby negocjować ani czymś, co można byłoby realizować w różny sposób w poszczególnych państwach. Jasno powiedziałam to dziś panu O’Leary’emu” – oświadczyła Marianne Thyssen w Brukseli po środowym spotkaniu z szefem irlandzkiego przewoźnika. Rynek wewnętrzny UE to nie dżungla. Unijna komisarz zapewniła, że nie jest przeciwniczką Ryanaira ani biznesowego modelu tanich linii lotniczych. Zwróciła jednak uwagę, że duży sukces wiąże się z dużą odpowiedzialnością. “Jednolity rynek UE to nie dżungla, obowiązują na nim jasne reguły dotyczące swobody przemieszczania się pracowników i ich ochrony” – podkreśliła. Thyssen powtórzyła, że unijne regulacje dotyczące umów o pracę mobilnych ekip lotniczych są jasne – to nie flaga samolotu określa obowiązujące prawo. “Decyduje o tym miejsce, z którego pracownicy wychodzą rano i wracają wieczorem, bez konieczności pokrywania wydatków przez pracodawcę” – przypomina KE w

Kolejny strajk Ryanaira jutro. Jutro strajk mają podjąć załogi irlandzkiego przewoźnika w Hiszpanii, Belgii, Holandii, Portugalii, we Włoszech i w Niemczech. W związku z tym już we wtorek (25 września) Ryanair odwołał 190 z 2400 lotów (w tym z Polski) zaplanowanych na ten dzień. Według szacunków z utrudnieniami musi liczyć się 30 tysięcy pasażerów.

Związki zawodowe domagają się od irlandzkiego pracodawcy przestrzegania krajowego (w miejscu zatrudnienia), a nie irlandzkiego prawa pracy, które jest mniej korzystne dla członków załóg samolotów. TSUE: Odszkodowania dla pasażerów za strajk. KE przypomniała, że zasady dotyczące stosowania prawa pracy wobec pracowników linii lotniczych wyjaśnił Trybunał Sprawiedliwości UE w orzeczeniu z kwietnia tego roku. Zobowiązał w nim linie lotnicze, których loty zostały opóźnione lub odwołane z powodu strajku, do wypłaty swoim klientom odszkodowania (wcześniej strajk nie uzasadniał takiego roszczenia).
