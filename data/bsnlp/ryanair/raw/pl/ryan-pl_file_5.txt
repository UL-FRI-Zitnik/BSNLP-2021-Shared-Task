pl-5
pl
2018-01-30
https://www.pb.pl/ryanair-po-raz-pierwszy-uznal-brytyjski-zwiazek-pilotow-904343
Ryanair po raz pierwszy uznał brytyjski związek pilotów

Ryanair, największy europejski tani przewoźnik lotniczy, zgodził się po raz pierwszy od 32 lat negocjować z brytyjskim związkiem pilotów kwestie dotyczące wynagrodzeń i urlopów, donosi Reuters.

Irlandzki przewoźnik już podczas ostatnich świąt musiał uznać związki zawodowe aby uniknąć strajku po tym jak musiał anulować 20 tys. lotów z powodu braku pilotów. Ryanair podziękował Brytyjskiemu Stowarzyszeniu Pilotów Linii Lotniczych (BALPA) za konstruktywne zaangażowanie.

- Biorąc pod uwagę wcześniejszą wrogość Ryanaira wobec związków dzisiejsze porozumienie ma znaczenie historyczne – powiedział Brian Strutton, sekretarz generalny BALPA. Przyznał, że początkowo sceptycznie oceniano szczerość oferty irlandzkiego przewoźnika uznania związków. Po serii spotkań i rozmów wątpliwości jednak znikły.
