sl-72
sl
2018-01-10
https://www.dnevnik.si/1042796499/kronika/sydney-6-mrtvih-v-strmoglavljenju-letala-v-bliznjo-reko-
Sydney: 6 mrtvih v strmoglavljenju letala v bližnjo reko

Policisti so v ruševinah letala, ki leži v trinajst metrov globoki reki, zaenkrat našli šest mrtvih. Njihova identiteta je zaenkrat še ne znana, prav tako še ni znan vzrok nesreče, kot poroča BBC .

Lokalni mediji poročajo, da je bil hidroplan, ki je iz neznanega razloga strmoglavil v reko Hawkesbury, last letalske družbe Sydney Seaplanes.

Nepotrjena poročila navajajo, da so bili med žrtvami tudi 11-letni deček, pilot in štirje britanski državljani, poroča BBC.

Očividec Myles Baptiste je dejal, da je letalo strmoglavilo kakšnih 500 metrov stran od njega. »Naredilo je oster ovinek v desno in, ko se je dejansko obrnilo, so se njegova krila potopila in zastrmelo je naravnost v vodo,« je pojasnil.

V Sydneyu danes tudi požar in eksplozija na barki s pirotehničnimi izdelki

Iz Sydneya danes poročajo tudi o požaru in eksplozijah na barki s pirotehničnimi izdelki. Zaradi požara na barki so morali s plaže severno od Sydney evakuirati več tisoč ljudi, poročajo tuje tiskovne agencije.
