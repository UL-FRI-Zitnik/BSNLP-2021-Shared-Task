sl-52
sl
2019-09-19
https://svetkapitala.delo.si/aktualno/nemcija-razpravlja-adijo-nizkocenovci-v-eu-228647
Nemčija razpravlja: Adijo, nizkocenovci v EU

Družba Ryanair pred kratkim označena za enega izmed 10 najhujših onesnaževalcev. REUTERS

V Nemčiji potekajo razprave o tem, da bi dodatno obdavčili poceni evropske lete, katerih cena ne presega 50 evrov.

Na predlog nemške stranke krščanskih demokratov (CDU) v Nemčiji v parlamentu razpravljajo, kako naj obdavčijo ponudnike nizkocenovnih letov za lete na kratke razdalije.

Alexander Dobrindt je kot predsednik CDU namreč prepričan, da si ti zaslužijo nekakšno kazensko tarifo. »Gre za zaščito okolja,« razloži za časopis Bild. »Letalske karte, ki stanejo devet evrov, niso dobre ne za ekonomijo ne za podnebje,« doda.

Njihova rešitev je, da tovrstne letalske družbe plačajo dodatne davke za lete (nekakšna ekološka dajatev), ki stanejo manj kot 50 evrov in povezujejo dve bližnji mesti, katerih razdalijo bi potniki brez težav premagali z vlakom ali avtobusom.

Mediji so prepričani, da bi to uničilo poslovni model nizkocenovcev, ker bi bile družbe prisiljene dvigniti ceno letov na 50 evrov.

ALI VESTE: Vam lahko zavrnejo vstop v letalo, čeprav imate karto? Lahko!

Stranka CDU pa je to idejo v parlamentu tudi javno predlagala. Na ta način bi se ljudje pogosteje odločili za uporabo hitrih vlakov, ki danes dosegajo tako visoko hitrost, da se resnično bolj splača potovati z vlakom, kot z letalom.

»Letenje iz Bruslja v London, iz Barcelone v Madrid ali iz Rima v Milano, ni opravičljivo - hitreje je z vlakom, če se v pot upoštevajo čakalne dobe letališča. Toda vozovnice za vlak ali avtobus vse težje »tekmujejo« z nizkocenovci,« se je slišalo v razpravi.

Letenje iz Bruslja v London, iz Barcelone v Madrid ali iz Rima v Milano, ni opravičljivo. REUTERS

Srčica skrbi predlagateljev je seveda ekološko vprašanje, saj so emisije ogljika, ki jih proizvajajo letalske družbe, vse večje. Morda so dobili idejo za predlog zakona, ko je bila družba Ryanair pred kratkim označena za enega izmed 10 najhujših onesnaževalcev. Seveda pa bi bilo potrebo pri tem preučiti možnost, ali bi po takem obdavčenju letala letela napol prazna, kar bi dejansko še bolj škodilo nastali situaciji.

Z nemškega letalskega združenja (German Aviation Association) so sporočili, da predlogu ne bodo nasprotovali, če bodo politiki našli primeren način za ustavitev nelojalnega nižanja cen letalskih kart in umetno napihnjenega povpraševanja po le-teh.
