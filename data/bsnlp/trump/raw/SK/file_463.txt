463
sk

https://www.consortium.sk/dennik-investora/101-donald-trump-flexibilny-miliardar
Donald Trump - flexibilný miliardár
Ambície, motivácia, vytrvalosť odhodlanie. Aj tieto vlastnosti sú charakteristické pre všetkých obchodníkov, ktorí dokázali úspešne napredovať a zveľadiť svoj majetok vďaka schopnosti presadiť sa vo svete financií. Medzi takýchto ľudí patrí aj dobre známy Donald Trump, ktorého bohatstvo ho radí k najbohatším mužom Ameriky. Meno Donald Trump sa preslávilo po celom svete a v súčasnosti patrí k najúspešnejším ľuďom nielen vo svete obchodu. Úspech tohto muža siaha do viacerých sfér, takže nie náhodou sa považuje za flexibilného miliardára, ktorý dokáže pôsobiť v niekoľkých oblastiach súčasne a plnohodnotne sa starať o napredovanie svojich aktivít. To by malo byť dostatočnou motiváciou pre všetkých obchodníkov, ktorí sa chcú inšpirovať úspešnými ľuďmi. Trumpove začiatky. Podľa slovFreda Trumpa, Donaldovho otca, bol jeho syn šikovný a cieľavedomý hneď v mladom veku. Vynikal v športe, literatúre a vďaka otcovi spoznal aj svet realít, ktorý sa stal jeho vstupnou bránou k úspechu. Po absolvovaní štúdia ekonómie začal Donald pracovať v otcovej spoločnosti Trump Organization , ktorá sa venovala obchodu s nehnuteľnosťami. Prostredníctvom nej uskutočnil mladý Donald svoj prvý väčší projekt, ktorým bola obnova bytového komplexu Swifton Village v Cincinnati. Spoločnosť zarobila jeho predajom 6 miliónov dolárov. Vlastná cesta. Donald sa v otcovej firme neohrial dlho a po niekoľkých rokoch založil vlastnú spoločnosť. Náplňou jeho práce bolo takisto obchodovanie s nehnuteľnosťami, akurát že stratégia rozvoja bola odlišná. Donald vstúpil na trh v Manhattane a začal sa orientovať na objekty, ktorých cena za meter štvorcový sa pohybovala v tisícoch dolárov. To mu prinášalo rýchlu expanziu, ktorú premenil v narastanie bohatstva. Najznámejšie Trumpove stavby : Trump Tower. Trump Building. Trump World Tower. Trump International Hotel & Tower. Vsadil aj na hotely a kasína. Súčasťou Trumpovej finančnej stratégie bola flexibilita, čoho výsledkom bolo investovanie vo viacerých oblastiach. Na základe toho vybudoval pod značkou Trump Entertainment Resorts nadnárodnú sieť hotelov a kasín.Najznámejšími objektmi sú napríklad Trump Plaza alebo Trump Taj Mahal, ktoré ročne navštívia milióny ľudí. V hotelierstve však nebol taký úspešný a v porovnaní s realitným sektorom mu vynášalo oveľa menej. Trump v šoubiznise. Najväčšia Trumpova sláva vzišla z pôsobenia v šoubiznise, kde sa táto osoba ukázala svetu viac. Jeho realitná šow The Apprentice vysielaná na kanáli NBC, ktorá odštartovala v roku 2003, získala mnoho priaznivcov po celej USA. Miliardárska mediálna hviezda účinkovala aj vo filmoch, napríklad v známom rodinnom príbehu Sám doma 2. Každý miliardár mal svoju vlastnú cestu za úspechom, ktorá je plná individuálnych zážitkov a špeciálnych skúseností. Iné to nebolo ani u Donalda Trumpa, veď aj tento muž musel nájsť odhodlanie vstúpiť do sveta obchodu a hľadať účinné spôsoby, vďaka ktorým sa mohol dopracovať k svojim víziám. Podobne ako u iných obchodníkov to prinášalo aj kritické chvíle. Trump postupne nazbieral dlhy, no jeho úspech sa stal realitou aj napriek prekážkam. Vďaka tomu patrí k mnohým zrelým obchodníkom, ktorí môžu byť príkladom pre ďalších. Zdroje : trump.com, imdb.com, financnici.cz 


