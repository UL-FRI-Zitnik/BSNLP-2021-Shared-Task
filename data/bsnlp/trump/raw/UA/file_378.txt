378
ua

http://www.galka.if.ua/donald-tramp-hoche-vignati-vupi-goldberg-z-krayini/
Дональд Трамп хоче вигнати Вупі Голдберг з країни | Galka.if.ua Новини Івано-Франківська
Кандидат у президенти США, багатій Дональд Трамп тішиться, що деякі з кіноактрис обіцяють залишити країну в разі його перемоги. На думку скандального політика, він зробить велику послугу Америці, якщо таки стане президентом. Про це пише “ Мільярдера попросили прокоментували заяву актриси та режисерки серіалу “Дівчатка” Лєни Данем про те, що вона змушена буде виїхати з США, якщо Трамп таки опиниться в президентському кріслі. “Ну, вона актриса другого ешелону і не має харизми”, – відповів багатій. “Я чув, що Вупі Голдберг також казала подібне (про виїзд з країни). Це було б здорово й важливо для нашої країни, якби вона поїхала геть”, – впевнений Трамп. Він наголосив, що тепер просто мусить стати президентом, бо “зробить цим велику послугу країні”.

До слова, раніше Лєна Данем дійсно зробила заяву щодо неприпустимості президентства Трампа. Мовляв, через це багато американців просто схочуть поїхати подалі. “Я знаю багато людей, які погрожують зробити це, але я насправді зроблю це. Я знаю чудове місце в Ванкувері, і я можу робити свою роботу звідти”, – сказала 29-річна актриса. Щодо Вупі Голдберг, то ще в січні вона відреагувала на антимексиканські заклики Дональда Трампа.

“Можливо, настав час для мене, щоб поїхати. Я можу дозволити собі піти. Я завжди була американкою, і це завжди була моя країна, і ми завжди мали право на дискусії. І раптом тепер він (Трамп) хоче забрати в нас це право”, – наголосила Вупі.

Нагадаємо, проти Дональда Трампа також виступали співачка Шер, актори Джордж Клуні й Мікі Рурк тощо.


