18
pl

https://www.hbrp.pl/b/czego-donald-trump-nie-wie-o-negocjacjach/hmfFaLkW
Harvard Business Review Polska - Czego Donald Trump nie wie o negocjacjach?
Następny prezydent Stanów Zjednoczonych będzie musiał być niebywale skutecznym negocjatorem. Wokół nie brakuje konfliktów zbrojnych, kryzysów politycznych i napięć w stosunkach dyplomatycznych. Od prezydenta oczekiwać się będzie rozwiązania konfliktu w Syrii, zarządzania skomplikowanymi relacjami z Rosją i Iranem, odpowiedniego reagowania na punkty zapalne, takie jak Korea Północna, Libia czy Ukraina, lawirowania między problemami w relacjach z Chinami oraz przywrócenia choćby pozorów działań Kongresu na rzecz wspólnego dobra, a nie partyjnych interesów. Jak na ironię, jedynym kandydatem na prezydenta, który uważa się za zdolnego negocjatora, jest osoba, której intuicja i doświadczenia są całkowicie nieistotne w kontekście charakteru konfliktów, z jakimi będzie się zmagać przyszły prezydent. Podejście Donalda Trumpa do sztuki negocjacji byłoby nie tylko nieskuteczne, ale wręcz katastrofalne w skutkach i mamy konkretne powody, by tak twierdzić. Jeden z nas był głównym negocjatorem strony brytyjskiej w rozmowach z Irlandią Północną i uczestniczył w wypracowaniu oraz wdrożeniu historycznego porozumienia pokojowego z Wielkiego Piątku ( Good Friday Agreement ), które zakończyło wieloletnią przemoc między katolikami a protestantami. Drugi był doradcą przy licznych wielomilionowych i wielomiliardowych transakcjach na całym świecie oraz napisał książkę Negotiating the Impossible. Obaj pracowaliśmy za kulisami, pełniąc funkcję doradców głów państw w prowadzeniu negocjacji w konfliktach zbrojnych oraz w rozmowach na rzecz przełamania politycznego impasu. Często słyszymy pytanie, w jaki sposób negocjacje w biznesie różnią się od zakulisowych negocjacji prowadzonych z opornymi partnerami koalicyjnymi, w strefie wojny czy w atmosferze wrogości i braku zaufania. Twoim celem jest uzyskanie jednej różnicy. Kiedy negocjujesz umowę biznesową, twoje zdanie polega na tym, by dowiedzieć się, o jakie pieniądze toczy się gra, rozważyć wszystkie sposoby skonstruowania transakcji oraz wypracować porozumienie, które umożliwi ci zdobycie większej części wartości. Jednak ten sam mechanizm nie sprawdza się, kiedy prowadzisz negocjacje w sytuacji przedłużającego się poważnego konfliktu między wieloma stronami, którego eskalacja może mieć dramatyczne skutki. Nie możesz wówczas wybierać z wielu rozwiązań. Jeśli masz szczęście będzie tylko jedno rozwiązanie, które zadowoli wszystkich, ale na drodze do jego osiągnięcia będą stały niezliczone przeszkody. Twoje zadanie nie polega na przekonywaniu lub zastraszaniu przeciwnika, aby zaakceptował proponowane rozwiązanie, ale na wykorzystaniu wszystkiego, co masz do dyspozycji, by przezwyciężyć przeszkody, które sprawiają, że konflikt wydaje się niemożliwy do rozstrzygnięcia. W większości przypadków nie będziesz próbował pokonać drugiej strony; raczej spróbujesz, często we współpracy, osiągnąć jedyne rozwiązanie, które pozwoli wam uniknąć katastrofy. Na przykład różnica między kupowaniem nieruchomości a zakończeniem wojny, budowaniem koalicji, kształtowaniem globalnych porozumień czy równoważeniem przewag militarnych i dyplomatycznych zasadniczo przekłada się na to, jakiego rodzaju negocjatorem powinien być prezydent. Zastanów się nad pięcioma cechami charakteryzującymi negocjacje światowej rangi i spróbuj odpowiedzieć na pytanie, czy podejście i temperament Trumpa sprzyjają przetrwaniu (o wygranej nie wspominając) w takich kontekstach.


