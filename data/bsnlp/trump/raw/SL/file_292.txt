292
sl

http://www.lokalno.si/2016/07/02/158525/aktualno/Klemen_Slakonja_kmalu_Donald_Trump/
Klemen Slakonja kmalu Donald Trump | 
Lokalno.si
Klemen Slakonja je v začetku junija na slovenski platformi Adrifund začel z zbiranjem denarja za svoj novi video, v katerem bo glavno vlogo igral Donald Trump. Klemen Slakonja je po Putinu posnel novo parodijo, tokrat na Donalda Trumpa . Ekipa je s snemanjem zaključila, Klemen pa je na svojem Facebook profilu objavil fotografijo, kjer je preobražen v ameriškega kandidata za predsednika. Pravzaprav bi človek lahko rekel, da gre za Trumpa, tako zelo sta si podobna. "Včeraj smo po dveh dnevih snemanja posneli zadnji kader spota, danes že montiramo! Hvala vsem podpornikom in sponzorjem, ki ste in ki še boste podprli mojo Adrifund kampanjo! Hvala celotni izjemni ekipi, hvala vsem, ki ste video omogočili, hvala statistom, še posebej hvala vsem, ki ste se honorarju odpovedali, da spot sploh lahko pripeljemo do konca. Končni stroški spota so mnogo višji od predvidenih, tako da vsak vaš prispevek še vedno ogromno šteje. Na voljo je 27 VIP vstopnic za premiero spota 17.7. ob 20h v SitiTeatru in 245 za predpremiero spota na isti dan, na istem mestu ob 18h. Na voljo so le še do 7. julija, v okviru moje Adrifund kampanje! Upam, da se vidimo! In še enkrat - NAJLEPŠA HVALA," je na Facebooku napisal Klemen. Videospot oziroma parodija na Donalda Trumpa je posneta. Premiera bo torej 17. julija ob 20. uri v SitiTeatru. Svet 24.


