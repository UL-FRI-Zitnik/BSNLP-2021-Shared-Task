324
sl

http://siol.net/novice/svet/donald-trump-razburil-s-telefonskim-pogovorom-431000
Donald Trump razburil s telefonskim pogovorom - siol.net
ZDA so s Tajvanom leta 1979 uradno prekinile diplomatske odnose, ker so jih navezale s Kitajsko. Kljub temu je Washington ohranil dobre in tesne, čeprav neuradne odnose z otokom, na katerem prevladujejo kitajski nasprotniki komunistične vlade v Pekingu. Trump se ni mogel upreti voščilu. Trump in predsednica Tsai Ing Wen sta govorila o tesnih gospodarskih, političnih in varnostnih vezeh med državama, Američan pa je Tajvanki prav tako čestital za lansko izvolitev na položaj. Kdo je bil pobudnik pogovora, iz sporočil za javnost ni jasno. Trump je kasneje na spletnem družbenem omrežju Twitter zapisal, da ga je Tsaijeva poklicala, da bi mu čestitala za zmago. Ameriški predsednik naj bi se strinjal, da klic sprejme. "Zanimivo je, da ZDA prodajajo Tajvanu za milijarde dolarjev vojaške opreme, jaz pa ne bi smel sprejeti voščilnega klica," je dodal na Twitterju. Peking: Na svetu je le ena Kitajska. Peking je zaradi telefonskega klica uradno protestiral pri ZDA. Kitajsko zunanje ministrstvo je v svojem protestu poudarilo, da je na svetu le ena Kitajska. "Tajvan je neodtujljivi del kitajskega ozemlja," so zapisali. Predstavnike ZDA so pozvali, naj bodo pri vprašanju Tajvana previdni in pozorni, da bi se izognili "nepotrebnemu vmešavanju v celotno situacijo kitajsko-ameriških odnosov".

Trumpovi "napadi na Kitajsko" niso novi Trump je v predvolilnem času večkrat napadel Kitajsko. Tako je državo obtožil, da s svojo nepravično trgovinsko politiko posiljuje ZDA, in dejal, da so Kitajci odgovorni za največjo krajo v zgodovini. Novoizvoljeni ameriški predsednik je pred meseci Kitajsko obtožil tudi, da manipulira z menjalnim tečajem juana. S tem naj bi Kitajska po besedah Trumpa povečevala konkurenčnost svojega izvoza na svetovni ravni, s tem pa ogrožala ameriška podjetja in delavce.

Na pogovor se je odzval tudi kitajski zunanji minister Wang Yi , ki je menil, da to dejanje ne bo spremenilo politike ZDA do Kitajske. "To je majhna poteza tajvanske strani," je dejal Wang. "Ne more spremeniti že vzpostavljenega položaja Kitajske v mednarodni skupnosti." "Tako se začnejo vojne" Nekateri menijo, da je s telefonskim pogovorom s Tajvanom Trump prestopil nevarno mejo. "Kar se je zgodilo v zadnjih 48 urah, ni sprememba. To je velik zasuk v zunanji politiki brez kakršnegakoli načrta. Tako se začnejo vojne," je na Twitterju zapisal demokratski senator Chris Murhphy . Murphy, tudi član odbora za zunanjo politiko v ameriškem senatu, je ob tem Trumpa pozval, naj pospeši iskanje kandidata za ameriškega državnega sekretarja, ki bo usklajeval ameriško zunanjo politiko. Oba preklinjata za prazen nič. Razburja pa tudi telefonski pogovor, ki sta ga v petek zvečer opravila Trump in predsednik Filipinov Rodrigo Duterte . S tem je zdajšnji ameriški predsednik Barack Obama odpovedal dvostransko srečanje, ker je bil žaljiv. Duterte je bil vesel Trumpove zmage in dejal, da se z njim ne bo prepiral, ker sta si podobna, saj oba takoj preklinjata za prazen nič. Smrtonosno vojno vodi na pravi način. Kot so danes sporočili iz Dutertejevega urada, je Trump presodil, da Manila smrtonosno vojno proti kriminalu vodi "na pravi način". V tej vojni je od junija umrlo okoli 4.800 ljudi. Trumpov urad je medtem v kratki izjavi po pogovoru sporočil, da je Duterte Trumpu čestital in da se je dvojica dogovorila o tesnem sodelovanju.


