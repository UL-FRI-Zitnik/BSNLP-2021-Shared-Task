177
hr
2011-04-13T11:47:04+02:00
http://www.poslovni-savjetnik.com/aktualno/hoce-li-smaknuti-obamu-donald-trump-korak-blize-utrci-za-predsjednika-sad
Hoće li ''smaknuti'' Obamu? Donald Trump korak bliže utrci za predsjednika SAD-a
Ekscentrični američki milijarder i zvijezda reality televizije Donald Trump jedan je od dvojice kandidata koji će ući u utrku za predsjedničku nominaciju Republikanske stranke , navodi HRT. Najnovije ankete pokazuju kako Trump, zajedno s Mikeom Huckabeeom ima potporu 19 posto republikanaca. Iza njih nalazi ide Sarah Pelin s potporom od 12 posto. U anketama prije mjesec dana Trump je bio peti, ali se polagano penje na ljestvicama potpore. Tome je možda pripomogla i njegova teorija urote kojom pobija američko državljanstvo predsjednika Baracka Obame. Prema njegovim tvrdnjama Obama nije rođena na Havajima, nego u Keniji, a prema američkom Ustavu predsjednik države može biti samo Amerikanac rođen u SAD-u. Obama se previše ne obazire na ove navode te najavljuje kampanju za reizbor 2012. godine. Mnogi politički analitičari procjenjuju kako će u novoj kampanji uspjeti skupiti milijardu dolara, što je dosad neviđeno u predsjedničkim utrkama. (SJ)


