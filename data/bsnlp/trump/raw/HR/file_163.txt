163
hr

http://www.news-bar.hr/vijesti/svijet/donald-trump-ako-je-kerum-mogao-biti-gradonachelnik-splita-mogu-i-ja-biti-p
Donald Trump: Ako je Kerum mogao biti gradonačelnik Splita, mogu i ja biti predsjednik SAD-a
Donald Trump: Ako je Kerum mogao biti gradonačelnik Splita, mogu i ja biti predsjednik SAD-a Trenutno vodeći u svim anketama u utrci za najmoćniju fotelju svijeta, Donald Trump odbacio je sve napadaje svojih kritičara jednostavnom argumentacijom.

Željko Kerum i Donald Trump veoma su slični ljudi. Obojica ekscentrični poduzetnici, poznati po rastrošnom životu, manjku ukusa, smiješnim izjavama, vrijeđanjima novinara i naravno frizurama. Osim živopisnih frizura, vole i svašta stavljati na čelo: Kerum hladne šnite pršuta, a Trump kitnjasti rep od vjeverice. Naravno, tu su i svima nama neshvatljive političke ambicije, koje u SAD-u izazivaju zgražanje javnosti. Trump se odlučio obračunati s ogorčenima. - SAD nema neku naročito dugu povijest i tradiciju. Ni 300 godina nije prošlo od Deklaracije za nezavisnost. A vidite jedan grad u Europi, u Hrvatskoj, Split, već više od 1700 godina postoji. Gdje je Amerika bila prije 1700 godina? Tu su divljali Indijanci, lovili bizone, jeli bizone i jeb*li se s bizonima! - ispalio je Trump i izgubio par postotaka podrške od indijanskih plemena, pa nastavio. - Split je kako rekoh tisućljetni grad. Rimljani ga osnovali i sagradili, mnoga carstva ga svojatala, pa gubila, on ostao svoj i ponosan. Uvijek je bio rasadnik intelektualnih i sportskih talenata po kojima je svijet znao za Split. Ako se takav grad jednog dana odlučio za glavnog čovjeka izabrati slabo obrazovanog čovjeka, sa sumnjivim podrijetlom imovine, sklonog verbalnim i fizičkim ekscesima, operiranog od bilo kakvog doživljaja kako žive njegovi radnici i općenito njegovi sunarodnjaci, pa tko ste vi Amerikanci da osporavate moje kompetencije za američkog predsjednika - izgalamio je Trump na okupljene istomišljenike i popravio vjevericu koja mu u trenucima velikog uzbuđenja zna spustiti rep u usta. Željka Keruma smo priupitali kako komentira ove Trumpove izjave, no poručio nam je samo da "vas jeb*m berlave, ko vas je okotia takve lude, vi ćete mi govorit, marš konobari jedni, Bago slobodan si..."


