34
pl

http://www.polskatimes.pl/fakty/swiat/a/kim-naprawde-jest-donald-trump-prawdziwa-twarz-nowego-prezydenta-usa-znaja-nieliczni,11475572/
Kim naprawdę jest Donald Trump? Prawdziwą twarz nowego prezydenta USA znają nieliczni - Polskatimes.pl
Lubi wysyłać tweety o północy. Je kanapki za paluszkami rybnymi. Ćwiczenia fizyczne? Właściwie to ich nie uprawia. Nie znosi też ściskania rąk. Reszta jest jedną, wielką zagadką. ZOBACZ TEŻ | EKIPA TRUMPA RODZI SIĘ W BÓLACH. KIM SĄ LUDZIE, KTÓRZY BĘDĄ WKRÓTCE RZĄDZIĆ USA Donald Trump rzeczywiście stanowi zagadkę, co nie znaczy, że nie warto próbować jej zgłębiać. Niektórzy obserwatorzy przypisują jego omal nienasyconą chęć posiadania władzy temu, że nie udało mu się uzyskać akceptacji snobistycznych elit amerykańskich. Nie wiadomo czy to prawda. I zapewne nigdy już jej nie poznamy.

Podobno kiedyś człowiek, który za chwilę będzie podejmował decyzje mające wpływ na losy nie tylko Ameryki, ale i świata, przez długi czas nie mógł się zdecydować jak odcień złotego koloru wybrać na zasłony do swojej rezydencji w Palm Beach na Florydzie. Dostawca oferował mu 21 różnych próbek. Takie podejście może jednak równie dobrze świadczyć tylko o jego dobrym guście. Donald Trump bez zbędnych ceregieli oswaja się ze świadomością, że właśnie sprawił polityczną niespodziankę godną zapewne całego naszego wieku. Tymczasem reszta świata próbuje odpowiedzieć na pytanie, które kompletnie zbiło z pantałyku rywali w wyborach, wymykało się wykonujących naprawdę ciężką robotę biografom i nadal pozostaje nieprzenikniona tajemnicą - Jakim człowiekiem jest Donald Trump? Kimś naprawdę zupełnie nieokrzesanym i stanowiącym zagrożenie dla wszystkich pięknych kobiet, jakie spotyka po drodze? Czy rzeczywiście wierzy we wszystkie te bzdury, jakie wygadywał w czasie kampanii wyborczej o gwałcicielach z Meksyku i budowie muru wzdłuż południowych granic Stanów Zjednoczonych czy zamknięciu w więzieniu Hillary Clinton? A może po prostu chodziło tylko i wyłącznie o zdobycie oraz uwiedzenie wyborców? - Jak dotąd nikt jeszcze nie zobaczył, co naprawdę dzieje się w jego głowie - mówi Mark Singer dziennikarz, publicysta i autor książki „Trump and Me”. Opisał w niej swoje próby opisania jego sylwetki, jakie podejmował w latach 90. na łamach poczytnego „New Yorkera”. - Trump powiedział kiedyś: „Nie lubię żadnych autoanaliz. Dlaczego? Może po prostu zobaczyłbym coś, co mi się nie spodoba” - wspomina Singer. Jednak wydaje się aż niewiarygodne, że to, co dziennikarz opisuje jako „podstawową zagadkę Trumpa” nie „złamały” całe stada marzących o nagrodzie Puliztera przyszłych Woodwardsów i Bernsteinów, którzy przez cały rok kampanii wyborczej śledzili dosłownie każdy jego krok. Przypomnijmy tylko, że Woodward i Bernstein to legendy amerykańskiego dziennikarstwa. Pracując dla „The Washington Post” odkryli jeden z największych - jeśli nie największy - polityczny skandal Ameryki XX wieku. Do dziś ich nazwiska stanowią symbol szczytów dziennikarstwa śledczego. Gdy teraz Donald Trump przygotowuje się do zawojowania Waszyngtonu dysponujemy tylko kłopotliwą mieszanką często sprzecznych z sobą anegdot, które ledwie ocierają się o samą powierzchowność tego człowieka. Dodajmy zresztą, że zdaniem wielu więcej właściwie nawet nie potrzeba. Dlaczego? Bo Trump jest dokładnie tym, co widać z wierzchu. I nic wewnątrz. CZYTAJ TEŻ | DONALD TRUMP: PRASA CHCIAŁA ZROBIĆ ZE MNIE SZALEŃCA, ALE JA NIM NIE JESTEM Jego wewnętrzne życie rzeczywiście może wymykać się wszelkim opisom. Jednak bardzo dużo wiemy o codziennym życiu i zwyczajach amerykańskiego prezydenta-elekta. Przestrzega dziwacznej diety. Nie pije też herbaty, kawy czy alkoholu.


