5
pl

http://www.prawdaobiektywna.pl/swiat/trump-czlowiekiem-roku-754.html
Donald Trump Człowiekiem Roku magazynu „Time”. Uzasadnienie decyzji co najmniej skandaliczne…
W środę redakcja „Time” poinformowała, że w tym roku tytuł „Człowieka Roku” przyznany został Donaldowi Trumpowi. „Wyróżnienie” otrzymują osobowości, które mają największy wpływ na wydarzenia na świecie, zarówno w pozytywnym, jak i negatywnym kontekście. Redakcja tygodnika jednoznacznie określiła, w jakim świetle postrzega prezydenta elekta USA. W tym roku to wpływ na lepsze czy na gorsze? Wyzwaniem dla Donalda Trumpa jest kwestia tego, jak głęboko podzielony jest kraj w sprawie odpowiedzi na to pytanie – twierdzi „Time”. Redakcja dodaje, też, że „trudno oszacować skalę zamętu" wywołanego przez prezydent elekta.

W uzasadnieniu napisano, że Trump zdobył tytuł, gdyż „przypomniał Ameryce, że demagogia żywi się desperacją, a prawda jest tylko tak potężna, jak zaufanie do tych, którzy ją wygłaszają; za oddanie głosu ukrytemu elektoratowi przez upowszechnienie jego gniewu i lęków oraz za budowanie politycznej kultury jutra przez demolowanie wczorajszej”. Cóż, w przypadku „Time” o obiektywności raczej nie można mówić. Przypomnijmy, że w zeszłym roku tytuł zdobyła Angela Merkel, którą przedstawiono w pozytywnym świetne, doceniając jej „postawę wobec problemów współczesnego świata i polityczną odwagę”. Wśród nominowanych kandydatów oprócz Donalda Trumpa znaleźli się też Hillary Clinton, prezydent Turcji Recep Tayyip Erdogan, przywódca Rosji Władimir Putin i piosenkarka Beyonce.

Komentarze do: Donald Trump Człowiekiem Roku magazynu „Time”. Uzasadnienie decyzji co najmniej skandaliczne…


