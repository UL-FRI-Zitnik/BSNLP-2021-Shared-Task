62
pl
2016-11-24T21:26:40.000Z
http://eurosport.onet.pl/lekkoatletyka/io-2024-donald-trump-popiera-kandydature-los-angeles/zlm9s4
IO 2024: Donald Trump popiera kandydaturę Los Angeles - Sport
Prezydent elekt Donald Trump popiera kandydaturę Los Angeles do organizacji igrzysk olimpijskich w 2024 roku - poinformowały w czwartek służby prasowe burmistrza Erica Garcettiego.

Jak sprecyzowała rzeczniczka burmistrza Connie Llanos, Garcetti i Trump odbyli w środę "konstruktywną" rozmowę telefoniczną, podczas której nowy prezydent Stanów Zjednoczonych poparł olimpijskie starania kalifornijskiej metropolii. Los Angeles organizowało igrzyska już dwukrotnie - w 1932 i 1984 roku, a obecnie rywalizuje o prawa gospodarza z Paryżem i Budapesztem. Decyzję MKOl podejmie we wrześniu 2017 roku. Najbliższa letnia olimpiada w 2020 roku odbędzie się w Tokio.


