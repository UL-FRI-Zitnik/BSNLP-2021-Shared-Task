ua-1022
uk
2018-11-17
http://www.nrcu.gov.ua/news.html?newsID=82522
Експерт: є три сценарії виходу Великобританії з ЄС

Існує три сценарії виходу з політичної кризи в Великобританії, спричиненої оприлюдненням нового плану виходу Великобританії зі складу ЄС. Про це в ефірі Українського радіо у програмі Міжнародний контекст повідомила асоційований експерт Ради зовнішньої політики Українська призма Вікторія Вдовиченко.

Нагадаємо, після того, як 15 листопада Єврокомісія досягла консенсусу щодо проекту договору про вихід Британії з ЄС, на знак протесту міністр з питань Brexit Домінік Рааб, міністр з питань Північної Ірландії Шайлеш Вара та Міністерка з питань праці й пенсій Естер Маквей пішли у відставку, а однопартійці Терези Мей готуються висловити їй вотум недовіри.

“Багато представників Консервативної партії, до якої нележить і Тереза Мей, ще з четверга почали збирати підписи своїх колег про те, щоб в комітеті 1922 можна було висунути вотум недовіри прем'єр-міністру. Для цього потрібні письмові заяви 15% від кількості депутатів торі, тобто 48 зі 315 голосів. Консерватори настільки завзято розпочали переговори, що обіцяють через день, тобто в понеділок, максимум у вівторок вони винесуть це рішення”, зазначила Вікторія Вдовиченко.

Зазначимо, досягнуті домовленості Великобританії та Євросоюзу передбачають , що ЄС і Великобританія встановлять єдиний митний простір з кінця перехідного періоду і до визначення відносин у майбутньому. При цьому Північна Ірландія залишатиметься частиною митної території, як і решта Великої Британії, без застосування будь-яких тарифів, квот, перевірок або правил походження товарів.
