ua-1005
uk
2018-11-16
https://www.eurointegration.com.ua/news/2018/11/16/7089495/
У Британії призначили нового міністра з питань Brexit

У Великій Британії призначили нового міністра з питань Brexit ним став молодший міністр з питань охорони здоров’я Стівен Барклі. Про це повідомляє

Барклі замінить на цій посаді Домініка Рааба, який вчора подав у відставку через незгоду з умовами проекту угоди про вихід Британії з ЄС.

Рааб став другим міністром з питань Brexit, який подав у відставку. У липні пішов у відставку попередній міністр Девід Девіс через незгоду із урядовою стратегією співпраці Британії з ЄС після Brexit.

Барклі - депутат парламенту Британії та підтримував кампанію "Leave" (за вихід з ЄС) на референдумі 2016 року. Він був міністром у департаменті охорони здоров'я. Перед тим, як стати депутатом, Барклі був адвокатом страхової компанії, а потім регулятором в Управлінні фінансових послуг. Він також працював в банку Barclays в якості керівника відділу протидії відмиванню грошей та санкцій. Нагадаємо, кабінет міністрів Великої Британії дав згоду на затвердження угоди про Brexit , узгодженої з Брюсселем на технічному рівні. Це рішення відкрило дорогу для офіційного затвердження умов Brexit на рівні Європейського союзу на позачерговому саміті ЄС, який пройде 25 листопада. Якщо ви помітили помилку, виділіть необхідний текст і натисніть Ctrl + Enter, щоб повідомити про це редакцію.
