ua-1047
uk
2018-11-19
https://zik.ua/news/2018/11/19/u_yes_proponuyut_prodovzhyty_na_2_roky_perehidnyy_period_brexit_1450847
У ЄС пропонують продовжити на 2 роки перехідний період Brexit

Координатор Євросоюзу на переговорах щодо Brexit Мішель Барньє запропонував продовжити на 2 роки перехідний етап виходу Британії з ЄС. Про це Барньє заявив у ході зустрічі з послами 27 країн ЄС 18 листопада, Українська правда. Барньє пояснив пропозицію необхідністю дати сторонам 2 додаткові роки, щоб продовжити обговорення торгових відносин. Зазначається, що під час перехідного періоду, який триватиме 6,5 років з моменту проведення в Британії референдуму про вихід ЄС, Брюссель планує зобов’язати Лондон платити внески у бюджет Євросоюзу і слідувати всім правилам Співдружності. Раніше Барньє повідомляв, що перехідний період тривалістю в 21 місяць з урахуванням виходу Британії з ЄС 29 березня наступного року розпочнеться 30 березня 2019 року і триватиме до 21 грудня 2020 року. В середу після п’ятигодинного закритого засідання кабінет міністрів Великої Британії дав згоду на затвердження угоди про Brexit, узгодженої з Брюсселем у вівторок на технічному рівні. Мей визнала, що угода містить окремі пункти, які можуть викликати дискусію у британському суспільстві. Зокрема питання Північної Ірландії. Незгоду з угодою висловили кілька членів уряду Мей, і вже наступного дня подали у відставку міністр з питань Brexit Домінік Рааб, державний секретар британського міністерства у справах Північної Ірландії Шайлеш Вара і міністр праці та пенсій Естер Макві.
