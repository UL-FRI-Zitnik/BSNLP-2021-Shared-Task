cs-1202
cs
2018-06-20
https://zahranicni.eurozpravy.cz/eu/227786-proevropsti-lordi-narazili-dolni-snemovna-zamitla-vetsi-vliv-parlamentu-na-brexit/
Proevropští Lordi narazili. Dolní sněmovna zamítla větší vliv parlamentu na brexit

Proevropsky orientovaná Sněmovna lordů schválila sérii dodatků k zákonu o brexitu, všechny ale Dolní sněmovna dosud zamítla. Stalo se tak i dnes v případě návrhu, který parlamentu přisuzoval důležitější roli pro případ, že poslanci dolní komory brexitovou dohodu neschválí, nebo se Londýnu a Bruselu nepodaří takovou dohodu vůbec dojednat. Vláda Mayové v minulosti souhlasila jen se symbolickým schvalováním dalších svých kroků parlamentem v případě neexistence dohody, což po dnešním hlasování nadále platí.

Brexitový zákon bude muset ještě jednou projít posouzením ve Sněmovně lordů. Neočekává se, že by ho lordi poslali zpět dolní komoře. Zákon o brexitu musejí obě komory parlamentu schválit před vystoupením země z EU, které se čeká 29. března 2019.
