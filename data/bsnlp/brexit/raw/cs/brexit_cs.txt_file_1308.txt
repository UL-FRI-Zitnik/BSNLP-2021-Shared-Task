cs-1308
cs
2018-02-26
https://archiv.ihned.cz//archiv.ihned.cz/c1-66059520-britanie-se-pre-o-tri-brexitove-obchodni-kose-eu-je-odmita
Británie se pře o tři brexitové obchodní koše, EU je odmítá

Konzervativní strana v Británii je v názoru na to, jak by měl vypadat odchod země z EU, rozdělena. Premiérka Mayová se snaží oba tábory smířit. Britská média píší, že se jí podařilo dosáhnout "křehkého kompromisu". Opoziční labouristé prosazují, aby mezi Británií a sedmadvacítkou fungovala celní dohoda.

Ani dvacet měsíců po referendu, které v červnu 2016 rozhodlo o odchodu z Evropské unie, nemá Velká Británie jasno, co by měla během jednání o "rozvodu" požadovat. Konzervativní strana premiérky Theresy Mayové je v otázce brexitu rozštěpena. Ostatních sedmadvacet členských zemí přitom netrpělivě čeká na konečné slovo Londýna. Chtějí ho slyšet ještě před nadcházejícím březnovým summitem unie.
