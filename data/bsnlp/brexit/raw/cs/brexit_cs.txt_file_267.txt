cs-267
cs
2018-02-01
http://zahranicni.eurozpravy.cz/eu/214483-bratanie-chce-v-prechodne-dobe-po-brexitu-uzavirat-obchodni-smlouvy/
Británie chce v přechodné době po brexitu uzavírat obchodní smlouvy

"Primární oblastí pro mě... je otázka našeho práva podepisovat obchodní smlouvy v průběhu přechodného období, abychom je mohli okamžitě uvést v účinnost po odchodu (z EU)," řekl dnes v britském parlamentu ministr pro brexit David Davis. Davis poslancům sdělil, že odhadnout hospodářský dopad brexitu je mimořádně těžké a veškeré předpovědi renomovaných institucí prý selhaly. "Každý prognostický model výkonu britské ekonomiky po referendu (o vystoupení z EU) od každé významné organizace - bank, vládních úřadů a dokonce i mezinárodních organizací - se ukázal jako mylný," prohlásil. Podle Davise to dokazuje mimo jiné fakt, že navzdory pesimistickým výhledům zaznamenává Británie rekordní růst zaměstnanosti.
