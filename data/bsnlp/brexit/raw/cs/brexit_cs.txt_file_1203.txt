cs-1203
cs
2018-06-20
http://tn.nova.cz/clanek/brexit-je-zase-o-krok-bliz-britsky-parlament-schvalil-dulezity-zakon.html
Brexit je zase o krok blíž. Britský parlament schválil důležitý zákon

Britský parlament schválil konečnou podobu zákona o odchodu Británie z Evropské unie, který Spojenému království po vystoupení z bloku zajistí právní kontinuitu. Sněmovna lordů, což je horní komora parlamentu, takzvaný zákon o brexitu podle agentury Reuters potvrdila v podobě, jakou požadovala premiérka Theresa Mayová. Lordi tak učinili vzápětí poté, co Dolní sněmovna zamítla další ze série dodatků, které horní komora navrhla s cílem poskytnout zákonodárcům větší vliv na řízení brexitu.



Přijatý návrh zákona o brexitu se oficiálně stane zákonem v nadcházejících týdnech, až získá souhlas královny Alžběty II.



Získání souhlasu panovnice je formálním aktem, kterým se zavrí schvalovací proces. Reuters poznamenal, že vyslovení souhlasu nepředchází žádné debaty o podobě návrhu přijatého parlamentem. Sněmovna lordů, která je proevropsky orientovaná, schválila v minulosti k zákonu o brexitu sérii dodatků, Dolní sněmovna ale vechny zamítla. Stalo se tak i dnes v případě návrhu, který parlamentu přisuzoval důležitějí roli pro případ, že poslanci dolní komory dohodu o brexitu neschválí, nebo se Londýnu a Bruselu nepodaří takovou dohodu vůbec dojednat.
