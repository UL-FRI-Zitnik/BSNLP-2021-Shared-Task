cs-1162
cs
2018-06-23
https://www.denik.cz/ze_sveta/miliony-lidi-kdysi-volily-i-hitlera-londynem-znely-protesty-proti-brexitu-20180623.html
I miliony lidí kdysi volily i Hitlera. Londýnem zněly protesty proti brexitu

Protestní pochod zorganizovala stránka Hlas lidu. Její členové vyzvali už před delší dobou i ostatní, aby se k nim připojili a pomohli vybojovat konečné referendum. „Ať už je váš názor na brexit jakýkoli, jistě souhlasíte, že jde o velkou věc. A především stále není hotovo,“ píše stránka.



Kampaň dále uváděla, že se jí jedná především o to, aby vláda umožnila veřejně hlasovat o finálním kroku samotným lidem. „My máme rozhodnout o tom, zdali rozhodnutí, které ovlivní celé další generace, je pro naši zemi dobré, nebo ne,“ říká server. Tohle děláme pro vnoučata. A Londýnané volání vyslyšeli. Dav, jenž v sobotu odpoledne prošel centrem města s irskými, britskými i vlajkami EU, chce přesvědčit zemské státníky, že o své zemi si budou rozhodovat právě sami občané. Podle některých výzkumů je navíc pravděpodobné, že mnoho lidí svůj dva roky starý hlas pro vystoupení přehodnotilo.
