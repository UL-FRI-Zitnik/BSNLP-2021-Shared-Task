cs-716
cs
2018-06-04
http://zahranicni.eurozpravy.cz/eu/226522-dolni-komora-bude-zakon-o-brexitu-resit-12-cervna/
Dolní komora bude zákon o brexitu řešit 12. června

Vláda Mayové utrpěla v posledních týdnech několik porážek v souvislosti s chystaným brexitem, když Sněmovna lordů (horní komora) odsouhlasila hned několik dodatků k důležitému zákonu. V dolní komoře ale mají premiérčini konzervativci většinu, může tudíž Sněmovnu lordů přehlasovat a dodatky shodit ze stolu. Zákon, který má zajistit právní kontinuitu po brexitu, musí obě komory parlamentu schválit před samotným odchodem země z Evropské unie 29. března příštího roku. Dolní komora tak učinila letos v lednu.

Deník The Times nyní zveřejnil na twitteru dopis vysoce postaveného představitele konzervativců, ve které žádal poslance, aby si zajistili, že v úterý 12. června určitě budou přítomni v parlamentu. Konzervativci premiérky Mayové mají v dolní komoře jen těsnou většinu. Podle agentury Reuters by mohly dodatky Sněmovny lordů podpořit rebely uvnitř konzervativní strany, kteří si přejí užší vazby s EU po brexitu. Vláda ale doufá, že se jí podaří dodatky schválené Sněmovnou lordů přehlasovat. „Jsou tam dodatky přijaté Sněmovnou lordů, které jsou nepřijatelné a které se budeme snažit zvrátit," řekl novinářům mluvčí premiérky Mayové.
