cs-1962
cs
2018-03-29
http://www.halonoviny.cz/articles/view/47379346
Do brexitu zbývá rok, EU27 a Londýn dál jednají o jeho podobě

. Evropská unie a Británie jsou v polovině cesty k rozvodu, komplikovaná vyjednávání o jeho podobě ale zatím nemají žádný konečný výsledek. Především díky výraznému pokroku v rozhovorech z minulého týdne jsou nicméně diplomaté nyní optimističtější. Přesto dál existuje možnost, že před rokem zahájený proces řízeného britského odchodu z EU zkrachuje. Největší překážkou se v současnosti zdá být otázka režimu na hranici mezi Irskem a britským Severním Irskem. "Posunuli jsme se. Teď už je přinejmenším obrys toho, jak bude vypadat třeba přechodné období," říká Fabian Zuleeg z bruselského Střediska evropských politik (EPC). Obě strany nyní dohánějí několik měsíců ztracených poté, co Londýn po loňském formálním oznámení záměru opustit EU v souladu s článkem 50 unijních smluv, nejprve volbami řešil komplikovanou vnitropolitickou situaci.
