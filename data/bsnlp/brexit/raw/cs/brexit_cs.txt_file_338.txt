cs-338
cs
2018-01-17
https://zpravy.idnes.cz/britanie-brexit-odchod-evropska-unie-poslanci-f4u-/zahranicni.aspx?c=A180117_213118_zahranicni_fka#utm_source=rss&utm_medium=feed&utm_campaign=zpravodaj&utm_content=main
Unijní právo už nebude nadřazeno britským zákonům, odsouhlasili poslanci

Podle britské televize Sky News naznačili členové horní komory, že mají k zákonu připomínky a hodlají k němu připojit svoje dodatky. Text se tak v tom případě vrátí opět k projednání do dolní komory. V ní nynější jeho podobu v závěrečném třetím čtení podpořilo 324 vládních konzervativních poslanců, zatímco 295 opozičních labouristů bylo proti.



Ministr pro brexit David Davis vyjádřil nad přijetím zákona Dolní sněmovnou uspokojení. „Jsme potěšeni, že návrh zákona úspěšně uzavřel tuto etapu postupu parlamentem. Náš přístup byl od počátku takový, abychom konstruktivně spolupracovali s poslanci z celé sněmovny,“ citovala Davise Sky News. Podle ministra jde o zásadní normu, jejímž cílem je maximalizovat jistotu pro jednotlivce i podniky po brexitu.
