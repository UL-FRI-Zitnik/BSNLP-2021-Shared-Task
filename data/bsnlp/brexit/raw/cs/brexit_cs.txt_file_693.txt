cs-693
cs
2018-05-26
http://ekonomika.eurozpravy.cz/evropa/225339-nic-neni-zadarmo-rozvod-s-eu-vyjde-danove-poplatniky-zatracene-draho/
Nic není zadarmo? Rozvod s EU vyjde daňové poplatníky zatraceně draho

Ačkoliv uvolnění takového množství peněz z britského státního rozpočtu bude muset posvětit parlament, zdá se že veškeré šance na jeho zamítnutí jsou téměř nulové. Například konzervativní poslankyně Suella Bravermanová řekla, že pokud by Dolní sněmovna zablokovala zaplacení kauce, nepodařilo by se sjednat obchodní dohodu s EU, a Británie by po brexitu měla velké problémy. Na druhou stranu Bravermanová přiznala, že by nebylo ani v zájmu EU oddalovat dosažení obchodní dohody s Velkou Británii, která bude stále pro její trh klíčová. Nicméně zbytek Dolní sněmovny by s placením kauce před obchodní dohodou neměl problémy a na otázku, zda tedy tomu tak skutečně bude, odpověděla britská vláda, že "Ano". To se však nelíbí opozičním labouristům. Například britský opoziční poslanec Pat McFadden (Labouristická strana) řekl, že britská premiérka Theresa Mayová slíbila, že se země nezaváže platit nic, dokud nebudeme mít na stole sjednané obchodní podmínky.
