cs-1109
cs
2018-02-05
https://zpravy.tiscali.cz/britanie-bude-prvni-kolonii-eu-a-cesko-druhou-308750
Británie bude první kolonií EU… a Česko druhou?

Ruka v rukávě. Britská vláda s Evropskou unií směřují k dohodě na přechodném období, které má usnadnit brexit. Cílem je vyhnout se prudké změně pravidel pro obyvatele i firmy po odchodu ostrovní monarchie ze společenstva bruselského prstenu a získat čas na obtížné dohody o příštích obchodních a dalších vztazích.



by podle návrhu sedmadvacítky mělo trvat 21 měsíců, tedy od přelomu března a dubna 2019, kdy Británie z unie vystoupí, do 31. prosince 2020. Během něj má v Británii platit unijní právo, včetně pravidel přijatých až po odchodu monarchie. To mimo jiné znamená, že by měl být zachován volný pohyb lidí, zboží, služeb a kapitálu. Británie však v této době nebude unijní státem, nebude tedy už zastoupena v unijních institucích, regulace Evropské komise i jurisdikci Evropského soudu už neovlivní. Obojímu by však měla zůstat podřízena. Přitom by v přechodném období měla přispívat do společné pokladny. Postoj britské premiérky Theresy Mayové , která se zjevně chce vyhnout tvrdému brexitu, naznačuje, že je ruka v rukávě. Její mluvčí do Bruselu vzkázal, že předsedkyně vlády návrh unijních vyjednávačů "uvítala", pouze podotkl, že podmínky se "ještě musí dojednat".
