cs-656
cs
2018-03-20
http://zahranicni.eurozpravy.cz/eu/218652-mayova-pod-palbou-kritiky-kvuli-novym-podminkam-brexitu-hrozi-ji-ztrata-loajality-vlastnich-kolegu/
Mayová pod palbou kritiky kvůli novým podmínkám brexitu. Hrozí ji ztráta loajality vlastních kolegů

. 20. března 2018, 08:34 Autor: -jaf / EuroZprávy.cz. Londýn/Brusel - Jak poslední měsíce ukázaly, tak britské premiérce Therese Mayové se pravděpodobně nikdy nepodaří sjednat podmínky vystoupení Spojeného království z EU, které by maximálně vyhovovaly oběma stranám. Momentálně čelí kritice z řad svých stranických kolegů.



Těm vadí především velké ústupky Velké Británie vůči Bruselu, zejména zvláštní postavení Severního Irska, které by mělo zůstat subjektem práva EU, a zachování rybářských kvót. Odchod Velké Británie z EU, respektive brexit, by měl proběhnout v příštím roce, přičemž nové postavení země bude upravovat předběžná dohoda, jejíž platnost skončí 31. prosince 2020. Účelem tohoto dokumentu je podle analýzy deníku The Guardian seznámit všechny, jichž se tento proces dotkne, s jeho praktickými následky.
