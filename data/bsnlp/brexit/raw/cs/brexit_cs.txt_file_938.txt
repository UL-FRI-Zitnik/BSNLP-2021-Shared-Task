cs-938
cs
2018-05-23
http://zahranicni.eurozpravy.cz/eu/225230-co-bude-s-britanii-blizi-se-dulezite-hlasovano-o-brexitu/
Co bude s Británií? Blíží se důležité hlasováno o brexitu

Zákon, který má zajistit právní kontinuitu po brexitu, musí obě komory parlamentu schválit před samotným odchodem země z Evropské unie 29. března příštího roku. Dolní komora tak učinila letos v lednu. Sněmovna lordů ale v uplynulých týdnech přijala 15 dodatků, jejichž smyslem je zachování užšího vztahu s evropskou sedmadvacítkou. Požaduje například setrvání Spojeného království v celní unii s EU, zachování práv pracovníků či zákazníků podle unijních standardů či setrvání v unii v případě, že by odchod měl za následek zavedení přísného režimu na hranici mezi Irskou republikou a Severním Irskem, které je součástí Spojeného království. Konzervativci premiérky Mayové mají v dolní komoře jen těsnou většinu. Podle agentury Reuters ale dodatky Sněmovny lordů mohou podpořit rebely uvnitř konzervativní strany, kteří si přejí užší vazby s EU po brexitu.
