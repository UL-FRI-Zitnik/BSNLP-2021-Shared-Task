cs-218
cs
2018-02-02
https://www.tyden.cz/rubriky/zahranici/evropa/jak-vidi-londyn-budoucnost-vztahu-s-eu-zacnou-dalsi-jednani_465796.html
Jak vidí Londýn budoucnost vztahů s EU? Začnou další jednání

Vyjednávači EU a Británie pro brexit Michel Barnier a David Davis se setkají v pondělí v Londýně. Davis to oznámil na svém twitterovém účtu. Oba hlavní představitelé týmů, které domlouvají odchod Británie z EU, se setkají týden poté, co členské státy bloku nastavily Barnierovi mantinely pro jednání o podobě přechodného období. To by mělo od brexitu příští rok na konci března trvat až do konce roku 2020. Británie by v té době byla účastna na unijním vnitřním trhu, musela by však dál plně uznávat evropské právo i rozhodnutí unijního soudu. Jako země mimo EU by však už neměla zastoupení v institucích bloku a nemohla by se podílet na jeho rozhodování. Nemohla by také ještě sama například podepisovat obchodní dohody s dalšími zeměmi. Looking forward to welcoming @MichelBarnier to London on Monday. Important next step in our work to build new partnership between UK & EU - David Davis (@DavidDavisMP) 2. února 2018 Po pondělním londýnském setkání by měli od úterka do čtvrtka jednat v Bruselu experti obou stran. Podle diplomatů se budou zabývat jak otázkami souvisejícími s dosud nedořešenými body samotného brexitu, především situací na irské hranici, tak také právě už podobou přechodného období.

V pátek by mělo toto jednací kolo skončit na úrovni koordinátorů vyjednávacích týmů, kdy by britská strana kromě jiného mohla unijní partnery seznámit se stavem domácí debaty o tom, jak si Londýn představuje budoucnost vzájemných vztahů. Diplomaté z EU už delší dobu upozorňují, že rozhovory o budoucnosti mohou uváznout na zatím jen velmi obecných představách o tom, čeho vlastně Britové chtějí dosáhnout. Britská vláda už konečně spočítala, jak drahý bude pro Brity Brexit. Jen ještě zatím nenašla odvahu přiznat veřejně, že během dalších 15 let bude britský růst nižší o 2 %, pokud by zůstali v jednotném trhu EU, o 5 % při rozsáhlé dohodě o volném obchodu s EU a o 8 % bez dohody. - Tomas Prouza (@ProuzaTomas)
