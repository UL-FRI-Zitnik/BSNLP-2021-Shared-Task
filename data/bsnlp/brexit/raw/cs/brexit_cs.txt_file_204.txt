cs-204
cs
2018-02-09
http://euractiv.cz/clanky/aktualne-v-eu/prechodne-obdobi-po-brexitu-vubec-nemusi-nastat-rika-barnier-jednani-mezi-eu-a-britanii-se-protahuji/
Přechodné období po brexitu vůbec nemusí nastat, říká Barnier. Jednání mezi EU a Británií se protahují

.



Londýnu se nezamlouvají podmínky, které mají platit v přechodném období poté, co Velká Británie vystoupí z Evropské unie. Pokud se ale obě strany nedohodnou včas, žádné přechodné období nebude, varoval dnes unijní vyjednavač.



Mezi pohledem sedmadvaceti zemí EU a Británie na podobu možného přechodného období po britském odchodu z Unie jsou nadále zásadní rozdíly, upozornil dnes v Bruselu vyjednávač bloku pro brexit Michel Barnier. Je potřeba je vyřešit rychle, ideálně do března. Pokud se to nepodaří, nemusí se přechodné období vůbec stát realitou, varoval. „Přechodné období není daná věc,“ upozornil dnes Barnier na tiskové konferenci po skončení prvního kola jednání obou stran od prosince. Před novináře přišel sám, při podobných případech v minulosti přitom obvykle o závěru jednacího kola informoval společně se svým britským protějškem Davidem Davisem Londýnu se podmínky přechodného období nezamlouvají. , že v přechodném období bude Británie členem společného trhu, a zároveň se na ní budou vztahovat všechny povinnosti z toho plynoucí. Jako země mimo EU ale už nebude mít zastoupení v unijních orgánech a institucích, a nebude se tak podílet na rozhodování o podobě pravidel.
