cs-1116
cs
2018-05-20
https://zpravy.tiscali.cz/skotove-resi-kvuli-brexitu-svoji-nezavislosti-a-mayove-hrozi-predcasne-volby-313419
Skotové řeší kvůli brexitu svoji nezávislosti. A Mayové hrozí předčasné volby

"Jakmile bude jasněji ohledně brexitu a budoucnosti vztahů mezi Spojeným královstvím a EU, znovu zvážím otázku načasování referenda o nezávislosti," řekla Sturgeonová. Dodala, že její Skotská národní strana nebude blokovat žádné případné příští hlasování o brexitu. Obává se ale, jaký by byl další vývoj, kdyby každá část Spojeného království hlasovala jinak, jak se to stalo v roce 2016. List The Sunday Times dnes napsal, že konzervativní poslanci britského parlamentu se připravují na možnost podzimních předčasných voleb. Mohla by je podle nich vyvolat slepá ulička, do níž se brexit může dostat. Pokud zákon o odchodu z EU utrpí v parlamentu další porážky, bude jedinou možností vyvolat hlasování o nedůvěře vládě premiérce Therese Mayové, řekl listu nejmenovaný konzervativní poslanec. To by nejspíš vyvolalo nové předčasné volby.
