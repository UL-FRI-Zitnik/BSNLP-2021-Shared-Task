cs-170
cs
2018-02-20
http://ekonomika.eurozpravy.cz/ceska-republika/216201-za-brexit-zaplati-i-cesko-za-clenstvi-v-evropske-unii-si-priplati/
Za brexit zaplatí i Česko. Za členství v Evropské unii si připlatí

Novinářům to dnes řekla v Bruselu po jednání s kolegy z dalších evropských zemí. Diskuse o příštím víceletém finančním rámci EU, tedy dlouhodobém rozpočtovém výhledu unie, však podle ní nyní teprve začínají. "My teď momentálně počítáme, kolik bude výnos DPH a dalších daní a náš podíl. Osobně se kloním k tomu, že to je hodně reálné, že ten podíl budeme muset zvýšit. Ale jaká to budou procenta, jaká výše, to vám v této chvíli neřeknu," poznamenala. Když byl na konci ledna v Bruselu český premiér Andrej Babiš, stavěl se k možnosti zvýšit český příspěvek spíše odmítavě. O budoucí podobě evropských peněz budou - kromě jiných témat - v pátek hovořit šéfové států a vlád 27 unijních zemí na neformální schůzce v Bruselu. Diskuse ale naplno začnou v květnu, na jehož počátku chce Evropská komise přijít s první konkrétní představou unijního financování po roce 2020. Snahou je vše schválit do voleb do Evropského parlamentu na jaře 2019. Na konci března 2019 přitom z unie odejde Británie. Ta předběžně souhlasila, že do konce roku 2020 - tedy v nynějším víceletém období - veškeré své závazky dodrží.
