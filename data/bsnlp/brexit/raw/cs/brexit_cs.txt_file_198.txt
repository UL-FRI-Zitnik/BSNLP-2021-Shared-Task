cs-198
cs
2018-02-01
https://www.euro.cz/politika/brexit-ztizi-pobyt-v-britanii-nove-prichozim-obcanum-evropske-unie-varuje-mayova-1392517#utm_source=euro&utm_medium=selfpromo&utm_campaign=eurorss
Brexit ztíží pobyt v Británii nově příchozím občanům Evropské unie, varuje Mayová

Občané Evropské unie, kteří přicestují do Británie v přechodném období po vystoupení země ze společenství, nezískají stejná práva pobytu jako ti, co do země přesídlili dříve, uvedla dnes britská premiérka Theresa Mayová.

„Říkám jasně, že je rozdíl mezi lidmi, kteří přišli před tím, než opustíme EU, a těmi, kdo přijdou a vědí, že Británie již není členem unie,“ citovala Mayovou agentura AP. Nestabilní dodávky a vyšší ceny. Premiérka slíbila, že bude bojovat proti návrhům přiznat občanům EU plné právo pobytu v Británii, když se do ní dostanou poté, co země opustí osmadvacítku v březnu 2019. Představitelé EU požadují, aby Británie zaručila práva občanů EU, pokud chce během přechodného období volný přístup na evropský jednotný trh. Sedmadvacet zemí EU se na konci ledna dohodlo, že po odchodu Británie nabídne zemi přechodné období v délce 21 měsíců , tedy do 31. prosince 2020. V Británii má podle představ Bruselu během něj platit unijní právo, včetně nově přijatých pravidel a jurisdikce evropského soudu. Británie ale jako stát mimo EU již nebude mít zastoupení v unijních institucích a jejím rozhodovacím procesu. Přečtěte si také:
