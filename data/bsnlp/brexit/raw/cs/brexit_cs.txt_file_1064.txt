cs-1064
cs
2018-06-12
https://zpravy.aktualne.cz/zahranici/britska-vlada-zatim-vyhrava-hlasovani-k-brexitu-do-zakona-se/r~f03c2ed06e5d11e89833ac1f6b220ee8/?utm_source=mediafed&utm_medium=rss&utm_campaign=mediafed&redirected=1528821933
Britská vláda zatím vyhrává hlasování k brexitu, do zákona se vrátí datum opuštění EU

Britská vláda vyhrála první čtyři hlasování o dodatcích k zákonu o odchodu země z Evropské unie, jež navrhla horní komora parlamentu. Dolní sněmovna například zamítla požadavek na odstranění pevného data vystoupení Británie z EU ze zákona o brexitu. První hlasování v dolní komoře se týkalo zavedení kontrolního mechanismu nad vládou při převádění unijních zákonů v zákony domácí. Tento dodatek poslanci zamítli většinou 22 hlasů. Při dalším hlasování se poslanci vyslovili proti vyjmutí přesného data brexitu ze zákona o vystoupení z unie. Datum 29. březen 2019 se tak do zákona vrátí. Postupně se bude během úterý a středy hlasovat o patnácti navržených dodatcích.
