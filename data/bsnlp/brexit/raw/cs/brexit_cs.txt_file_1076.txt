cs-1076
cs
2018-05-04
http://zahranicni.eurozpravy.cz/eu/222990-evropska-unie-chtela-jako-jednaci-jazyk-vyloucit-anglictinu-nejde-to/
Evropská unie chtěla jako jednací jazyk vyloučit angličtinu, nejde to

Měla to být další rána pro hrdý Albion. Angličtina měla být vyloučena jako jednací jazyk EU a měla ji a nahradit francouzština. Jean-Claude Juncker to několikrát zcela vážně veřejně prohlásil a netvářil se, že by žertoval. „Francouzi jsou šťastní. Od Britů mám pěknou nadílku urážek,“ údajně vtipkoval předseda Evropské komise ještě říjnu před studenty v rodném Lucembursku.

Nyní však tyto plány narazily na realitu. V EU je prostě málo lidí, kteří ovládají voltairův jazyk. Pokud si mladí lidé vybírají druhou řeč ke studiu, je to právě angličtina. To, že není schopna zajistit provoz v jiném jazyce přiznala nyní i EU. Typickou bruselštinou se v návrhu rozpočtu v drobném paragrafu pro další, již pobrexitová léta,tvrdí: „Odstoupení Spojeného království povede k omezenému přeorientování některých funkcí v rámci správy, ale rozsah činností se nezmění. Překladatelské a tlumočnické služby v anglickém jazyce zůstanou nedotčeny.“ Znamená to, že angličtina nadále zůstane jedním, a dá se předpokládat stále nejdůležitějším, jednacím jazykem. I přes to, že po odchodu Británie z EU ji oficiálně bude mluvit pouhé 1% všech obyvatel v EU. Angličtina je totiž úřední řečí již jen v Irsku a na Maltě.

EU má oficiálně 24 jazyků. Dokumenty musí být překládány do každého z nich. Pracovní jazyky jsou ovšem tři. Vedla angličtiny to je ještě francouzština a němčina. Angličtina má však naprostou dominanci a nedá se předpokládat, že by ji ztratila i po brexitu.
