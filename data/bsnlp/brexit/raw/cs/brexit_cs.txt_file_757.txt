cs-757
cs
2018-03-26
https://www.lidovky.cz/kampan-za-brexit-porusila-zakon-tvrdi-whistleblower-pres-sesterskou-firmu-cambridge-analytica-i2u-/zpravy-svet.aspx?c=A180325_152142_ln_zahranici_ele#utm_source=rss&utm_medium=feed&utm_campaign=ln_lidovky&utm_content=main
Kampaň za brexit porušila zákon, tvrdí whistleblower. Přes ‚sestru‘ společnosti Cambridge Analytica

Tehdy za Sannim a Grimesem přišel jeden z vedoucích pracovníků Vote Leave s tím, že se našel sponzor, který chce dát BeLeave peníze. Aby to bylo možné, musela se podle něj však z BeLeave stát samostatná organizace, která by měla nárok na vlastní rozpočet se zmíněným stropem 700 tisíc liber - s tím oba dobrovolníci souhlasili a šéfem nové samostatné organizace BeLeave se stal Grimes. BeLeave tak začala fungovat jako nezávislá jednotka s vlastním finančním limitem, který nesměla podléhat rozhodnutí z Vote Leave. Téměř měsíc se pak podle Shanniho zdálo, že se po neznámém sponzorovi slehla zem. Deset dní před referendem o brexitu, v době, kdy se v kancelářích Vote Leave šeptalo o hrozbě přečerpání limitu kampaně, organizace BeLeave oficiálně na kampaň za brexit oficiálně získala 700 tisíc liber. Problém byl v tom, že zmíněné peníze, které podle Sanniho patřily ve skutečnosti kampani Vote Leave, nikdo ze zaměstnanců BeLeave nikdy neviděl. „Podváděli,“ konstatuje teď Sanni. „Vote Leave nám ty peníze nikdy nedala. Jenom to předstírali. Neměli jsme nad nimi žádnou kontrolu.
