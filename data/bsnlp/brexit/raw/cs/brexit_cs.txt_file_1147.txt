cs-1147
cs
2018-06-20
https://www.denik.cz/ze_sveta/mayova-vyhrala-klicove-hlasovani-o-odchodu-britanie-z-evropske-unie-20180620.html
Mayová vyhrála klíčové hlasování o odchodu Británie z Evropské unie

Úspěch Mayová. Vyhrála klíčové hlasování o odchodu Británie z EU. Britská premiérka Theresa Mayová si ve středu připsala důležitý úspěch: parlament schválil v klíčovém hlasování konečnou podobu zákona o odchodu z Evropské unie. Mayová toho docílila mimo jiné několika ústupky vůči proevropským rebelům mezi jejími konzervativci.



Dolní sněmovna nejdřív zamítla jeden z další série dodatků, navržený Sněmovnou lordů, podle nějž by řízení brexitu v případě, že by se Mayová nedokázala s EU dohodnout na jeho podmínkách, převzali sami poslanci. Tajemník pro brexit David David už předtím přislíbil, že vláda poskytne zákonodárcům čas, aby k závěrečné dohodě o odchodu mohli "vyjádřit své názory". 



Sněmovna lordů vzápětí poté schválila brexitový zákon v té podobě, jakou Mayová požadovala. Zákon musí ještě podepsat britská královna Alžběta II., to se ale považuje za formalitu. Pro dodatek nakonec hlasovalo pouze šest z 316 konzervativců v 650místné Dolné sněmovně. Mayová varovala spolu s dalšími konzervativci nakloněnými odchodu proevropské "rebely" ve vlastní straně, aby nevystupovali proti vůli britského lidu.
