pl-715
pl
2018-02-02
https://www.polskieradio.pl/42/273/Artykul/2013809,Brexit-przewoznicy-drogowi-o-zmianach
Brexit: przewoźnicy drogowi o zmianach

To możliwe konsekwencje wystąpienia Wielkiej Brytanii z Unii Europejskiej. O Brexicie rozmawiają w Warszawie przedstawiciele polskiej branży transportowej. Prezes Zrzeszenia Międzynarodowych Przewoźników Drogowych w Polsce Jan Buczek mówi, że Brexit do duża niewiadoma dla polskich przewoźników. Podkreśla on, że polscy przewoźnicy obsługują prawie jedną czwartą wymiany handlowej między Wielką Brytanią a Unią Europejską. Zakłócenia spowodowane Brexitem, w jego opinii, skutkowałyby wydłużeniem kolejek w portach po obu stronach Kanału La Manche. Powstaną nowe relacje ekonomiczne. Ambasador Wielkiej Brytanii w Polsce Jonathan Knott podkreśla, że po okresie przejściowym, który możne potrwać do 2021 roku, jego krajowi zależy na dobrych relacjach z resztą wspólnoty. Jak mówi, Zjednoczone Królestwo chce rozwijać głębokie i specjalne partnerstwo z Unią. Partnerstwo powinno być oparte o nowe relacje ekonomiczne, wysokie standardy, praktyczne wdrożenie regulacji i jak najlepsze możliwości dostępu do rynków. Brytyjski ambasador dodał, że w ciągu kilku tygodni powinny zakończyć się negocjancie z Brukselą dotyczące okresu przejściowego. Ambicją Londynu jest utrzymanie transportu drogowego między obiema stronami Kanału La Manche. abo.

Swoboda świadczenia usług transportowych w UE nie usprawiedliwia naruszania praw pracowników - wynika z przyjętej w czwartek rezolucji Parlamentu Europejskiego. Zdaniem polskich eurodeputowanych, nowe przepisy uderzą w firmy z Europy Środkowej i Wschodniej. O sprawie rozmawiali w audycji Rządy Pieniądza Marcin Roszkowski (Klub Jagielloński), Michał Kobosko (Atlantic Council) i Jarosław Nowrotek (Centralny Ośrodek Informacji Gospodarczej).

Brytyjska linia lotnicza EasyJet zapowiedziała w piątek powołanie spółki córki EasyJet Europe z siedzibą w stolicy Austrii w celu zabezpieczenia swoich uprawnień do wykonywania lotów wewnątrz Unii Europejskiej po wyjściu Wielkiej Brytanii ze Wspólnoty.
