pl-1686
pl
2018-06-13
https://www.euractiv.pl/section/praca-i-polityka-spoleczna/interview/ue-musi-uwazac-zeby-nie-wykluczac-swoich-obywateli-polityka-oszczednosci-budzetowych-prowokuje-rozczarowanie-mowi-brytyjski-posel-do-pe-sion-simon/
UE musi uważać, żeby nie wykluczać swoich obywateli. Polityka oszczędności budżetowych prowokuje rozczarowanie – mówi brytyjski poseł do PE Siôn Simon

Założenie, że głębokie i długotrwałe cięcia w obszarze finansów publicznych były tym, co jest potrzebne do odbudowania się gospodarki po kryzysie finansowym z 2007 r., okazało się błędne – mówił Siôn Simon, członek brytyjskiej Partii Pracy, gdy w maju wraz z delegacją Komisji ds. Zatrudnienia i Spraw Socjalnych Parlamentu Europejskiego odwiedził Republikę Czeską. Czy Europejski Filar Praw Socjalnych (EFS) ogłoszony przez UE na szczycie w Göteborgu w listopadzie 2017 nie powstał trochę za późno? Najwyższy czas, żeby Europa odeszła od błędnej ideologii oszczędności, która zniweczyła nasz model ekonomii społecznej. Wierzę, że ten zwrot powinien był się wydarzyć dawno temu, ale jestem zachęcony tym ponownym zaangażowaniem dla ekonomicznego i społecznego modelu, gdzie prawa socjalne są odpowiednio wyważone z wolnościami ekonomicznymi. Czy EFS nie był przede wszystkim odpowiedzią UE na globalny kryzys z 2007 r.? Odpowiedź UE na światowy kryzys finansowy była nijaka, częściowo ze względu na nieodłączne trudności ze skoordynowaniem reakcji międzynarodowej, ale też przez błędne założenie, że głębokie i długotrwałe cięcia finansów publicznych były potrzebne do odbudowania gospodarki. Jak zwykle miało to znaczący wpływ na popyt w sektorze prywatnym, co doprowadziło do erozji praw pracowniczych. Jest jeszcze jeden problem – EFS nie jest prawnie wiążące, a państwa członkowskie nie są zobowiązane go przestrzegać… Tak, to jest problem, ale jest to dopiero początek.

Od 2012 r. bezrobocie, a także bezrobocie wśród młodych ludzi gwałtownie spada w całej UE, z 25 proc. do 15 proc obecnie. Ewidentnie istnieją inne niż Europejski Filar Praw Socjalnych siły napędowe, które obniżają ten wskaźnik… Oczywiście, spadek bezrobocia wśród młodych ludzi jest mile widziany, ale nadal pozostaje on na strasznie wysokim poziomie. Znacznie więcej młodych ludzi, w porównaniu z ich starszymi konkurentami jest niezatrudnionych, niekształcących się ani nieszkolących się. Ci, którzy są zatrudnieni, często pracują bez gwarantowanych godzin (tzw. „kontrakty zerowe” [1] ), mimowolnie pracują w niepełnym wymiarze godzin, są zmuszani do fikcyjnego samozatrudnienia lub podczas stażu wykonują pracę pełnoetatowego pracownika. Związki zawodowe odgrywają rolę w edukowaniu i angażowaniu młodych ludzi, tak by ich prawa były lepiej znane. To od ich dostosowania się zależy, czy staną się bardziej odpowiednie dla współczesnego rynku pracy, szczególnie w przypadku młodych pracowników, którzy często nie widzą sensu w przystąpieniu do związku zawodowego. Republika Czeska należy do państw członkowskich UE, które nie są szczególnie skłonne do przestrzegania europejskich wartości, w tym praw socjalnych. Czy nie występuje niebezpieczeństwo, że te państwa idąc za brytyjskim przykładem będą odsyłane na peryferia UE? Zarówno władze państwowe jak i Unia Europejska muszą być ostrożne, żeby nie wykluczać swoich obywateli. Powolna poprawa po globalnym krachu gospodarczym w połączeniu z niepowodzeniem polityki oszczędnościowej wywołały urazę i rozczarowanie. Wielu obywateli było rozczarowanych swoimi władzami. W kontekście filaru społecznego, UE ryzykuje dalsze zniechęcenie obywateli poprzez składanie obietnic, które nie mogą zostać spełnione. Żeby filar społeczny odniósł sukces, konieczne jest, by państwa członkowskie przyczyniły się do zmiany potrzebnej pracującym ludziom. Budowanie zaufania obywateli zajmie dużo czasu, ale jest konieczne, jeśli UE chce przetrwać i dobrze się rozwijać. W ostatnim kwartale 2017 r. brytyjskie bezrobocie, napędzane przez wzrost bezrobocia wśród młodych ludzi, wzrosło pierwszy raz od czasu głosowania za brexitem, a prognozy pokazują dalszą, chociaż nie dramatyczną zwyżkę. Czy może to być jedna z konsekwencji brexitu? Rząd Partii Konserwatywnej często ukazuje niskie wskaźniki bezrobocia Wielkiej Brytanii jako sukces, jednak podstawowe dane takie jak zastój płac i wydajności ujawniają prawdziwą klęskę ich logiki gospodarczej. Skupiając się na gospodarce opartej na niskich zarobkach, zamiast na odpowiednich inwestycjach w umiejętności, edukację oraz zaniedbując sieci transportowe i komunikacyjne, jest ona niezwykle lekkomyślna i cyniczna. Wielka Brytania jest gotowa do opuszczenia UE, posiadając jeden z najniższych wskaźników wzrostu PKB w bloku, a źle sformułowana i krzywdząca polityka dot. brexitu prowadzona przez Partię Konserwatywną niestety na pewno to spowoduje.
