pl-193
pl
2018-01-24
http://eurofundsnews.eu/wazne/premier-irlandii-przedstawil-swoja-wizje-przyszlosci-unii-europejskiej/
Premier Irlandii przedstawił swoją wizję przyszłości Unii Europejskiej.

Witając premiera, przewodniczący Parlamentu Europejskiego Antonio Tajani powiedział: „Od dnia, w którym zostałem wybrany, dokładnie rok temu, kładłem nacisk na znaczenie zbliżenie Europy do jej obywateli. Ludzie oczekują od nas rozwiązań w zakresie tworzenia miejsc pracy, zarządzania przepływami migracyjnymi oraz wzmocnienia bezpieczeństwa i obrony. Otwarta debata w Parlamencie Europejskim między posłami a unijnymi przywódcami toruje drogę do dialogu i zrozumienia, których znaczenie jest pierwszorzędne i które przyniosą korzyści naszym obywatelom na całym kontynencie. Stawia on Parlament Europejski – jedyną bezpośrednio wybieraną instytucję UE – w centrum debaty nad przyszłością Europy, czyli tam, gdzie jest jego miejsce”. Premier (po irlandzku: Taoiseach) Varadkar powiedział: „Duch optymizmu i wiara w lepszą przyszłość były zawsze inspiracja są dla europejskiego ideału. Ten ideał został poddany testom, ale nie został złamany. Opierając się na osiągnięciach z przeszłości, ponownie odczuwamy chęć, by stawić czoła wyzwaniom przyszłości”. Przedstawiając swoją wizję przyszłości Unii Europejskiej, Taoiseach zwrócił uwagę na potrzebę wzmocnienia demokracji w UE poprzez stworzenie list wyborczych obejmujących całą Unię, dokończenie budowy unii gospodarczej i walutowej oraz zapewnienie, by wielkie korporacje uczciwie płaciły należną część podatków. W 45 rocznice przystąpienia Irlandii do UE, premier Varadkar wyraził również wdzięczność Parlamentowi Europejskiemu za jego wsparcie i solidarność w negocjacjach w sprawie Brexitu. Taoiseach podkreślił w tym kontekście jak ważne jest zapewnienie realizacji w praktyce obietnic poczynionych w trakcie negocjacji. Zdecydowana większość szefów klubów politycznych wyraziła swe poparcie dla apelu Varadkara o „bardziej demokratyczną Unię”, która podejmuje konkretne kroki w celu ochrony stylu życia Europejczyków, ich bezpieczeństwa, wartości i tożsamości oraz, w obliczu globalizacji, działa wspólnie na rzecz zagwarantowania opieki społecznej i dobrobytu. Większość posłów podkreśliło, że państwa członkowskie i obywatele Unii Europejskiej są silniejsi razem niż osobno. Podobnie jak Irlandia w przeszłości, Unia powinna być w stanie przekształcić się i dostosować do nowych wyzwań, z korzyścią dla wszystkich obywateli. Posłowie ponownie dali wyraz swojemu zaangażowaniu po stronie Irlandii w negocjacjach w sprawie Brexitu, i na rzecz zagwarantowania poszanowania „porozumienia wielkopiątkowego” (w sprawie konfliktu w Irlandii Północnej zawartego w 1998 między rządami Irlandii i Wielkiej Brytanii). Debaty o przyszłość Unii Europejskiej w Parlamencie Europejskim Debata z Leo Varadkarem otwiera serię debat plenarnych z szefami państw i rządów UE na temat przyszłości Unii Europejskiej. Parlament Europejski, jako pierwsza instytucja UE, zainicjował refleksję nad przyszłością integracji europejskiej. Na początku 2017 r. Parlament przyjął rezolucje wzywające do szeroko zakrojonej dyskusji na temat przyszłych rozwiązań, zarówno w ramach traktatu lizbońskiego, jak i wykraczających poza traktat, nadając tym samym ton refleksji na temat tego, jak zreformować Unię tak, by była w stanie sprawniej reagować na oczekiwania obywateli.
