pl-1397
pl
2018-03-29
https://businessinsider.com.pl/technologie/nowe-technologie/christopher-wylie-przed-brytyjskim-parlamentem/vgpkqnm
Cztery szokujące informacje, które ujawnił sygnalista Christopher Wylie

Christopher Wylie, który ujawnił nielegalne praktyki swojej byłej firmy Cambridge Analytica (CA), uważa, że wynik referendum w sprawie brexitu mógł być inny. Gdyby nie oszustwo, którego dopuścili się twórcy kampanii Vote Leave, namawiający do opuszczenia Unii. Wylie oskarża ich o to, że obeszli prawo dotyczące finansowania tego typu kampanii. Mówił o tym podczas przesłuchania w brytyjskim parlamencie.

To jedna z kilku mocnych rzeczy, o których poinformował komisję Wylie. W trakcie przesłuchania powiedział, że wynik referendum w sprawie brexitu mógłby być inny, gdyby twórcy kampanii Vote Leave nie oszukiwali. Na czym konkretnie polegało to oszustwo? Jak , kampania Vote Leave złamała prawo wyborcze, gdy przekazała 645 tys. funtów kampanii BeLeave, która z kolei przelała te pieniądze firmie Aggregate IQ. Oficjalnie Vote Leave wydała 6,77 mln funtów, czyli mniej niż dopuszczalne 7 mln funtów, ale gdyby dodać kwotę przekazaną BeLeave, ta dopuszczalna przez prawo granica byłaby przekroczona. Przedstawiciele Vote Leave zaprzeczają naginaniu czy obchodzeniu prawa. Wylie zeznawał przed komisją prawie cztery godziny w sprawie nielegalnego wykorzystania danych ok. 50 milionów użytkowników Facebooka przez CA. Oto, co jeszcze ujawnił: Twórcy kampanii namawiającej do wyjścia z Unii korzystali z usług firm specjalizujących się w targetowaniu wyborców. Od początku wybuchu afery mówiło się o tym, że działania CA mogły wpłynąć nie tylko na wynik wyborów w USA, ale i wynik referendum w sprawie brexitu. Christopher Wylie ujawnił, że twórcy wszystkich trzech kampanii - Vote Leave, BeLeave oraz Veterans for Britain współpracowali z firmą o nazwie Aggregate IQ, która pomagała im dotrzeć do wyborców i była powiązana z Cambridge Analyticą oraz jej spółką-matką. Owa firma pracowała też, według Wyliego, nad tym, by zdyskredytować jednego z kandydatów w wyborach prezydenckich w Nigerii. W tym celu wykradła e-maile i rozpowszechniała fałszywe informacji za pośrednictwem islamofobicznych materiałów wideo. Polak Michał Kosiński odrzucił propozycję Cambridge Analytica. Wylie zeznał, że jego była firma złożyła propozycję pracy profesorowi Michałowi Kosińskiemu, który razem z Davidem Stillwellem stworzył test psychologiczny myPersonality CA chciała, by badacze opracowywali dla niej dane. Jednak według Wyliego Kosiński zaproponował zaporowe warunki finansowe współpracy - 500 tys. dol. i tantiemy. Związki między Cambridge Analyticą a amerykańskim Palantirem. Kanadyjczyk zeznał, że z Cambridge Analyticą kontaktował się Palantir, firma, w którą zainwestowała CIA i Peter Thiel, a której klientem jest m.in. FBI. Z jej usług korzysta: Pentagon, agencje wywiadowcze poszukujące terrorystów, policja tropiąca przestępców i korporacje - kiedy chcą wykryć oszustwa lub włamania hakerów. Wylie zeznał, że pracownicy Palantira razem z CA wykorzystali dane pozyskane z Facebooka i budowali profile użytkowników. Po to, by stworzyć reklamę polityczną jak najlepiej dopasowaną do wyborców. To wszystko miało dotyczyć ostatniej amerykańskiej kampanii prezydenckiej. Firmy nie zawarły co prawda formalnej umowy, ale – jak twierdzi Wylie – niektórzy jej pracownicy pomagali CA w budowie modeli psychometrycznych. Palantir początkowo zaprzeczył wszystkiemu, co mówił Wylie przed komisją . Jednak potem potwierdził, że jeden z jej pracowników rzeczywiście kontaktował się z CA , ale zrobił to "z osobistych pobudek i w związku z tym firma prowadzi wewnętrzne śledztwo". Ten wątek podjął "NYT". Dziennik poinformował, że tym pracownikiem był Alfredas Chmieliauskas. To on blisko współpracował z osobami odpowiedzialnymi za stworzenie używanej przez CA technologii profilowania psychometrycznego. Z informacji "NYT" wynika, że w 2013 roku Chmieliauskas rozpoczął korespondencję z Christopherem Wylie i innymi osobami pracującymi dla firmy-matki CA, SCL Group. Dokumenty i korespondencja wskazują, że rozmawiali o takim wykorzystaniu danych, które pozwoliłoby stworzyć skomplikowane i rozbudowane profile behawioralne. Cambridge Analytica to "przykład współczesnego kolonializmu" Zdaniem Wyliego na działalność takiej firmy jak CA należy patrzeć szerzej, nie tylko jak na firmę, która zajmuje się zdobywaniem i wykorzystywaniem w niecnych celach danych. - To firma, która działa na świecie i podważa instytucje krajów, borykających się z tym, żeby je w ogóle rozwinąć. Jest przykładem tego, jak wygląda współczesny kolonializm – mówił Wylie - Mamy bogatą firmę z rozwiniętego kraju i ta firma za cel obiera demokrację lub gospodarkę, która jeszcze nie jest stabilna, wykorzystuje to i na tym zarabia – powiedział komisji. Z opublikowanych przez media tajnych nagrań przedstawicieli CA wynika, że firma działała w co najmniej kilku krajach, w tym w Meksyku, Kenii, Brazylii i Malezji. Wylie dodał do tej listy Indie. Mówiąc o działaniach CA w Kenii, Wylie powiedział, że jego poprzednik stracił życie w kenijskim hotelu. - Ludzie podejrzewali, że został otruty - mówił . Słyszał, że policja została przekupiona, by nie wchodzić do pokoju zmarłego przez 24 godziny. Zastrzegł jednak, że są to rzeczy, które zasłyszał od ludzi w firmie i sam nie ma na to żadnych dowodów. Czas na zeznania Marka Zuckerberga. Zeznaniom Christophera Wyliego z pewnością uważnie przysłuchiwali się przedstawiciele Facebooka, który przez aferę Cambridge Analytica stracił na wartości prawie 88 mld dol. Sam Mark Zuckerberg ma pojawić się przed amerykańskim Kongresem, nie przyjął natomiast zaproszenia od brytyjskiego parlamentu. Przesłuchanie przed Kongresem ma odbyć się – według informacji CNN – w ciągu najbliższych tygodni. Facebook pracuje w tej chwili nad strategią, jaką szef tej firmy obierze podczas spotkania z amerykańskimi politykami. WARTO WIEDZIEĆ:
