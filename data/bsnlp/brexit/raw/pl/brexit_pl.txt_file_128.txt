pl-128
pl
2018-01-25
https://businessinsider.com.pl/firmy/strategie/czy-airbus-a380-emirates-bedzie-latal-do-polski/0v05hnf
"Polska jest gotowa na Airbusa A380" [WYWIAD]

Airbus A380, największy samolot pasażerski na świecie, mógłby codziennie latać do Warszawy. - Polski rynek jest na to gotowy - mówi Thierry Aucoc, wiceprezes odpowiedzialny za Europę i Rosję w Emirates, w rozmowie z Business Insider Polska. Tłumaczy, jakie warunki muszą zostać spełnione. Kreśli też wizję przyszłości branży podróży lotniczych, jak wpłynie na nią Brexit i terroryzm. Wyjaśnia, jakich zmian mogą spodziewać się podróżujący linią lotniczą ze Zjednoczonych Emiratów Arabskich w najbliższych latach i co ma z tym wspólnego Big Data.

Thierry Aucoc ma ponad 25-letnie doświadczenie w branży lotniczej. Dlatego zapytałem go również o to, jak ocenia pomysł pod Warszawą. budowy Centralnego Portu Komunikacyjnego Marcin Walków, Business Insider Polska: Jaką widzi pan przyszłość przed rynkiem lotniczym? Thierry Aucoc , Senior VP Commercial Operations Europe and Russian Federation Emirates Rynek lotniczy czeka bardzo intensywny rozwój. W obliczu prognoz o podwojeniu liczby pasażerów na świecie, na najważniejszy kraj na lotniczej mapie wyrastają Chiny. Będzie powstawać też coraz więcej lotnisk przygotowanych do obsługi ponad 100 mln pasażerów rocznie. Z drugiej strony, producenci samolotów będą stawiać na coraz bardziej efektywne i przyjazne dla środowiska maszyny. Czy ta przyszłość należy do połączeń sieciowych i hubów, a może do lotów bezpośrednich, również za sprawą nowoczesnych samolotów wąskokadłubowych obsługujących dalekodystansowe trasy? Jedno nie wyklucza drugiego. Faktem jest, że ludzie chcą podróżować z dowolnego miejsca do dowolnego celu. Tego jednak nie da się zapewnić wyłącznie dzięki połączeniom bezpośrednim, czyli point to point. Tym, co dopiero pojawia się na rynku są długodystansowe połączenia tanich linii lotniczych . Jedni mówią, że to nie zadziała, drudzy, że to będzie jedyny model - moim zdaniem oba przekonania są błędne. Po pierwsze, owszem taki model będzie działać, bo zawsze znajdą się klienci, dla których to cena będzie najważniejsza . Są oni w stanie, nie rezygnując z bezpieczeństwa, zrezygnować z pewnego standardu usługi. Po drugie, zawsze będą jednak klienci skłonni zapłacić więcej za wysoki standard . Spędzając sześć, dziesięć czy piętnaście godzin na pokładzie, będą chcieli móc skorzystać z pełnego serwisu w cenie biletu. Podobnie jest z hotelami - można spędzić noc za 80 euro i za 300 euro. Zarówno w pierwszym, jak i drugim przypadku można się wyspać. Różnica będzie w warunkach, jakości obsługi i usługach. Mamy wieloletnią strategię, której się trzymamy - wiemy, że dla znacznego grona klientów wysoki standard wciąż będzie kluczowy. Mówię tu o warunkach na pokładzie Airbusa A380 czy Boeinga 777, itd. Osiągnęliśmy moment, w którym Emirates stały się synonimem wysokiej jakości za rozsądną cenę . I ten kierunek utrzymujemy, również planując dalsze inwestycje. Dla przykładu, A380 ma niezmienioną konfigurację, ale odświeżyliśmy bar na górnym pokładzie - jest bardziej przyjazny.

Mówi się, że low-costy wymusiły zmiany u tradycyjnych przewoźników sieciowych. Czy na Państwa działalność również wpływają? Na rynku jest tania linia lotnicza Norwegian, która kupuje Dreamlinery, z drugiej strony jest i Emirates, która cały czas rozwija swoje usługi. Są trasy, na których latamy i my, i tani przewoźnicy, ale nie widzimy ich zbytniego wpływu. Błędnym jest oczekiwanie, że Emirates musi obniżyć ceny i konkurować z low-costami , a to oznacza, że jest sporo miejsca dla rozwoju różnych koncepcji podróżowania. No właśnie, na ile Państwa koncepcja może jeszcze ewoluować? Czym jesteście w stanie zaskoczyć pasażerów za kilka lat? Po pierwsze, możemy mówić o obszarze widocznym dla pasażera, czyli komforcie podróżowania - jak już wspomniałem, cały czas udoskonalamy, odświeżamy produkt, dostosowując go do potrzeb klientów. Ci bowiem, nawet gdy otrzymują usługę na najwyższym poziomie, chcą doświadczać czegoś nowego, widzieć zmiany i czuć różnicę . I na te oczekiwania odpowiadamy m.in. odświeżeniem klas podróży czy zmianą podniebnego baru. Ale jest też druga strona, mniej widoczna, czyli kulisy naszej działalności. To m.in. obszar cyfryzacji. Wykorzystując bazy danych, chcielibyśmy lepiej poznać naszych pasażerów - nie tylko sprzedawać im bilety, ale wiedzieć, że lubią siedzieć przy oknie, zamawiają określone posiłki, które kierunki podróży są ich ulubionymi. W ten sposób przedstawialibyśmy ofertę szytą na miarę indywidualnych potrzeb. Proszę sobie wyobrazić, że moglibyśmy podpowiedzieć pasażerowi, który kocha Amerykę Południową, że tym razem mógłby go zainteresować kierunek X lub Y. Albo - choć nie jest to jego ulubiony region - otworzyliśmy właśnie nową trasę, która może być dla niego ciekawa. To właśnie jest kuchnia. Przy tym wszystkim trzeba dbać oczywiście o prywatność i bezpieczeństwo. Chodzi jednak o to, by tworzyć nowe możliwości dla naszych klientów, a przy okazji pomagać im nie zgubić się w cyfrowym świecie. Bo jeśli ktoś chce zarezerwować hotel w Bangkoku, ma do dyspozycji setki stron rezerwacyjnych i . To, co chcielibyśmy robić, to tysiące recenzji, które nie zawsze są wiarygodne występować z pozycji partnera, który bardzo dobrze zna naszego klienta, wie czego on oczekuje i pomagać mu to odnaleźć w gąszczu ofert. Cyfryzacja to niekończące się możliwości. Zmiany w ofercie, o których mówię, mają też inny wymiar. To także zarówno poszerzanie siatki połączeń, jak i zamiana na niektórych trasach Boeinga 777 na Airbusa A380 . Nie chodzi wyłącznie o zmianę liczby miejsc na pokładzie - to wpływa również na doświadczenie klientów.

Czy na trasie między Warszawą i Dubajem też jest planowana zamiana B777 na A380? Polski rynek jest gotowy na A380. Jesteśmy zadowoleni z wyników na tej trasie, osiągamy około 80 proc. wskaźnik zapełnienia miejsc w naszych samolotach, co jest dobrym wynikiem. Już dokonaliśmy zamiany z trzyklasowego B777 na dwuklasowy, by zaoferować więcej miejsc w klasie biznes i ekonomicznej, a równocześnie większy komfort dzięki mniejszemu zagęszczeniu foteli. Widzimy, że rynek lotniczy w Polsce jest aktywny, rozwija się, a Polacy chcą przylatywać do Dubaju. To właśnie pasażerowie z Polski są generatorem ruchu na tej trasie. Oprócz tego również Chińczycy, Australijczycy i Japończycy, którzy latają do Warszawy przez Dubaj. , zaś A380 w konfiguracji trzech klas ma miejsc 517 - to nie jest bardzo duża różnica. Inna kwestia to zaplanowanie stałych rejsów A380 i możliwości lotniska , które miałoby go przyjąć. . Jednak wykonywanie takich operacji codziennie to inna historia. Potrzebne jest duże miejsce postojowe, co najmniej dwa rękawy, a najlepiej trzy - by w tym samym czasie móc wchodzić lub wychodzić również na górnym pokładzie. Zmiana na A380 oznacza też, że w terminalu przed bramką na swój lot może nagle oczekiwać ponad pół tysiąca pasażerów . To wymaga organizacji na najwyższym poziomie. Technicznie Lotnisko Chopina jest gotowe, by przyjąć A380 . Musi jednak potwierdzić, że chce i jest gotowe obsługiwać go codziennie. Za niespełna 10 lat ma powstać nowe lotnisko - Centralny Port Komunikacyjny - oddalone o około 40-50 km od Warszawy. Co ta zmiana może oznaczać dla Emirates? To, że nowe lotniska budowane są w większej odległości od centrów miast , jest trendem obserwowanym na całym świecie. Powód? Istniejący port lotniczy nie zawsze może w prosty sposób zwiększyć swoją przepustowość, budując nowy terminal lub pas startowy . Popatrzmy na Dubaj, który 40 lat temu był małym miastem. Dziś port Dubai International Airport otoczony jest biurowcami i zabudową mieszkalną, dlatego miasto ma też drugie lotnisko - dalej od centrum. Podobnie jest w Hongkongu czy Stambule. Ambicją Warszawy i Polski, dużego i rozwijającego się kraju, jest mieć więcej pasażerów i połączeń. Także

, dlatego chęć budowy lotniska, nadążającego za rozwojem rynku, mnie nie dziwi. Dla nas nowe i nowoczesne lotniska są ważne - umożliwiają szybki boarding, łatwą zmianę bramek w razie potrzeby. Jednak to, co jest kluczowe, gdy buduje się lotnisko w odległości 40-50 km od miasta, to jego doskonałe skomunikowanie . To wręcz podstawowa kwestia dla nowego portu lotniczego. Tak długo jak można się do niego i z niego szybko dostać do centrum miasta, wydaje się to dobrym rozwiązaniem. Zobacz też:

Wyzwaniem dla rynku lotniczego w Europie jest Brexit. Dla Państwa również? Na naszą działalność Brexit nie będzie miał de facto żadnego wpływu . Jesteśmy przewoźnikiem spoza Unii Europejskiej, mamy umowę otwartego nieba. Do Londynu operujemy 10 razy dziennie, a w Wielkiej Brytanii obecni jesteśmy na 6 lotniskach. To, co mogłoby mieć wpływ, to ewentualne zachwianie się brytyjskiej gospodarki po Brexicie . Już po ogłoszeniu wyników referendum zaobserwowaliśmy spadek wartości funta - to zaś spowodowało konwersję funta do dolara po niższej cenie. Widzimy jednak, że brytyjski rynek jest aktywny, gospodarka się rozwija. Myślę, że Brexit może w większym stopniu wpłynąć na loty krótkodystansowe niż na naszą działalność. Cieszy nas fakt, że w całej Europie jesteśmy mile witani. Dlaczego? Bo każdy rozumie, że więcej połączeń, więcej przewoźników to nowe możliwości oraz korzyści dla biznesu i turystyki. Myślę, że PLL LOT, które znów są na kursie, nie będą na nas nigdy patrzeć na nas jak na drapieżnika. Bo będziemy oferować to, czego LOT nie będzie w stanie zaproponować - to sprawia, że się uzupełniamy. Trochę inna sytuacja jest w Niemczech i we Francji - tam rzeczywiście widzimy, że odebraliśmy część klientów Lufthansie i Air France. Na pewno nadal będziemy się rozwijać w Europie.

, z którą oferujemy połączenia code-share. Flydubai to nowy koncept low-cost - high standard, czyli wysoka jakość za niską cenę , również oferuje klasę biznes. Można go porównać do JetBlue w USA. Uruchamiamy w kwietniu połączenie z Krakowa do Dubaju, obsługujemy lotniska w Rosji, rozmawiamy z krajami byłej Jugosławii. To sprawia, że flydubai i Emirates uzupełniają się w Europie . Praga i Moskwa to dwa wyjątki, na których operują obaj przewoźnicy. Dla nas flydubai to dodatkowa możliwość zapełniania hubu w Dubaju, bo są takie lotniska, na których B777 Emirates byłby za duży, a B737 flydubai sprawdza się idealnie. Czasami też zamiast A380 na danej trasie wprowadzamy dwa B777, gdy daje to więcej możliwości, bo zapewnia wygodniejsze przesiadki w Dubaju. Tak właśnie stało się w Brukseli i Genewie.

A terroryzm? W ubiegłym roku problemem był zakaz wnoszenia laptopów na trasach do USA, niedawno Emirates otrzymały zakaz lotów do Tunezji. Jak szeroko pojęty terroryzm wpływa na działalność Emirates i całej branży lotniczej? Bez wątpienia terroryzm jest tym, co wpływa na działalność przewoźników lotniczych. Jestem jednak pod wrażeniem, jak szybko świat odbudowuje się po atakach terrorystycznych . Życie wraca do normy, pasażerowie wracają do podróżowania. Dwa lata temu doszło do zamachu w Brukseli, również na lotnisku, a dziś operujemy stamtąd dwa razy dziennie. Oczywiście - nie chodzi o to, by zapomnieć czy przywyknąć , ale by starać się w miarę szybko wrócić do normalnego funkcjonowania, żyć dalej. Aktywność linii lotniczych jest zawsze bardzo wrażliwa na wydarzenia gospodarcze, wahania kursów walut, zmiany cen ropy, napięcia polityczne i terroryzm . Gdy coś się dzieje nawet w odległym miejscu na świecie, widzimy jak wpływa to na ruch lotniczy, ale po jakimś czasie wraca on do normy. Proszę pamiętać też, że nie jesteśmy linią arabską, ale międzynarodową - nasi pracownicy reprezentują ponad 160 narodowości. Zobacz też: To największy na świecie samolot... z kwiatów No właśnie, pomówmy o tej wielokulturowości. Jest pan Francuzem, od blisko 5 lat mieszka i pracuje na Bliskim Wschodzie, a odpowiedzialny jest pan za Europę i Rosję - bardzo zróżnicowane rynki. Jaką ma pan receptę, by radzić sobie z różnicami kulturowymi. Myślę, że to kwestia doświadczenia. Ponad ćwierć wieku zazwyczaj pracowałem za granicą - m.in. w Egipcie, Zurychu, Genewie, Francji, Johannesburgu, Buenos Aires, Nowym Jorku i teraz w Dubaju. Zatem naturalnie jestem uwikłany w świat różnic kulturowych. Radzenie sobie z nimi to też kwestia osobowości i nastawienia - trzeba być ciekawym świata, świadomym, że nie tylko jeden model zachowania się sprawdza. W biznesie różnice kulturowe są czymś dobrym. Na poszczególnych rynkach pracujemy z ludźmi, ekspertami, którzy je doskonale znają. Tu w kwaterze głównej mamy wielokulturowy sztab. Obok mnie siedzi Emiratczyk, przy kolejnym biurku Szkot, dalej Niemiec, Indonezyjczyk, Brytyjczyk - to niewiarygodne. Myślę, że to jest ten model, który czeka nas w przyszłości. Historycznie świat ograniczał się do wioski lub miasteczka, regionu, kraju, ewentualnie najbliższych granic. Dziś? Zdecydowanie nie! Dowodem jest 3,5 mld pasażerów rocznie i zbliżające się podwojenie tej liczby. Nie chodzi o to, by być neutralnym, zatracić indywidualny charakter - absolutnie nie. Ale uczymy się tego, jak ze sobą współpracować w tak różnorodnym środowisku. Myślę, że pod tym względem Emirates są fantastycznym wzorem. Stosunkowo niedawno powitaliśmy 2018 rok, czego życzyłby pan Emirates i branży lotniczej? Rozwijajmy się, utrzymajmy dwucyfrowy wzrost w kolejnym roku i - mam nadzieję - otwierajmy nowe kierunki. Chcemy zachęcać ludzi do podróżowania, przekonywać ich, że powinno to być częścią ich życia i zachęcać do uczenia się języków obcych. Całej branży życzyłbym, byśmy mieli choć jeden rok, w którym nie będziemy musieli mierzyć się z dużymi, poważnymi problemami. Owszem, dobrze jest być biznesem globalnym, ale z drugiej strony oznacza to, że można zostać łatwo dotkniętym… przez kogokolwiek i gdziekolwiek. I pytanie na koniec: to do Emirates należy jedno z najdłuższych połączeń lotniczych na świecie. Jaką książkę i film zabrałby pan ze sobą w kilkunastogodzinną podróż samolotem? Och, to chyba najtrudniejsze pytanie… Tylko jedną? Zatem byłby to „Mały Książę” Antoine’a de Saint- Exupéry ’ego . Przeczytałem ją już chyba 80 razy. To książka refleksyjna, pomagająca zrozumieć wiele rzeczy, odnosi się do różnych zjawisk. Po drugie to klasyka literatury francuskiej, a po trzecie - Exupéry był lotnikiem. Jeśli chodzi o film, to obejrzałbym dwa. Byłaby to Odyseja kosmiczna 200 1 , bo uwielbiam science fiction. Polecam też klasyczne francuskie kino w najczystszej postaci - „Les choses de la vie” (pol. ”Okruchy życia” - przyp. red.). To bardzo znany francuski film o osobowości, a przy tym naprawdę bardzo francuski. WARTO WIEDZIEĆ:
