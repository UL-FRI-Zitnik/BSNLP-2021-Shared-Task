pl-1342
pl
2018-06-15
http://www.dziennikpolski24.pl/aktualnosci/swiat/a/bliskie-kontakty-sponsorow-brexitu-z-rosjanami-przy-wodce-stalina-arron-banks-i-andy-wigmore-pozyteczni-idioci-czy-wspolnicy,13263443/
Bliskie kontakty sponsorów Brexitu z Rosjanami przy wódce Stalina

Mejle, do jakich dotarł ”The Sunday Times” wskazują, że w kwestii Brexitu donator Partii Niepodległości Zjednoczonego Królestwa (UKIP) >Nigela Farage’a - Arron Banks - a także jego bliski współpracownik Andy Wigmore mieli zapewnioną przychylność Moskwy. Niewielu jest w Wielkiej Brytanii ludzi zdolnych zainicjować polityczny skandal, którego bohaterów znajdziemy przy torze wyścigów konnych Doncaster, na brazylijskiej plaży Copacabana, a w końcu - w pozłacanym holu Trump Tower w Nowym Jorku. Dorzućmy jeszcze pół tuzina rosyjskich kopalń złota, plantacje bananów na Belize i bankowca o żywcem wziętym z Jamesa Bonda pseudonimie „Goldfinger”.



Źródło: RUPTLY Ich treść rzuca nowe światło na podejrzany i potencjalnie niebezpieczny udział rosyjskich dyplomatów w działaniach politycznych w Wielkiej Brytanii i USA, gdzie - jak pamiętamy - Donald Trump krytykował śledztwo w sprawie podejrzeń o zmowę i ingerencję Moskwy w przebieg amerykańskich wyborów prezydenckich. Prezydent mówił wówczas o skierowanym przeciw niemu „polowaniu na czarownice”. Jednak nowe informacje na temat związków zwolenników wyjścia Wielkiej Brytanii z UE z Moskwą wzbudzą zapewne obawy, że nie wiemy jeszcze wszystkiego o angażowaniu się Rosji w brytyjską politykę.



52-letni Arron Banks nie ukrywał swoich wcześniejszych kontaktów z rosyjską ambasadą w Londynie. W swojej wydanej w październiku 2016 i opisującej przebieg kampanii referendalnej książce „The Bad Boys of Brexit: Tales of Mischief, Mayhem and Guerrilla Warfare in the EU Referendum Campaign” opisywał „suto zakrapiany alkoholem” lunch z rosyjskim ambasadorem w Londynie Aleksandrem Jakowienko. Dyplomata przyniósł wyjątkową butelkę wódki - „jedną z trzech ostatnich z partii wyprodukowanej osobiście dla Józefa Stalina”. - Popołudniem wszyscy byliśmy już mocno rozochoceni i szybko zapomnieliśmy o wymogach protokołu dyplomatycznego - pisał Banks. Od dawna przekonywał on też, że ten „oparty” na wódce lunch z listopada 2015 stanowił jedyny jego znaczący kontakt z ambasadorem. Jednak wspomniane mejle potwierdzają fakt odbycia co najmniej dwóch kolejnych spotkań. Ważne wydaje zwłaszcza drugie - lunch, o którym dotąd nie wiedzieliśmy, jaki obaj panowie zjedli rok później, zaledwie kilka dni po szokującym opinię publiczną zwycięstwie Trumpa w wyborach prezydenckich w 2016. „To polowanie na czarownice” - odpowiada biznesmen, a kontakty z ambasadą Rosji uważa za fakty bez znaczenia Banks razem z byłym liderem UKIP Nigelem Farge’em polecieli do USA, aby na miejscu przyglądać się wynikom tamtejszych wyborów prezydenckich. Zaproszono ich do nowojorskiej Trump Tower, gdzie nowy prezydent-elekt zakładał właśnie swoje tymczasowe biuro mieszczące się kilka pięter poniżej jego własnego penthouse’a. Trump i jego brytyjscy wielbiciele sfotografowali się w bogato złoconym holu wieżowca. Na zdjęciu wszyscy uśmiechają się radośnie. W ubiegłym tygodniu Banksa zapoznano z mejlami. Potwierdził, że spotkał Jakowienkę ponownie zaledwie trzy dni po swoim powrocie do Londynu w listopadzie 2016 roku. Twierdził, że nigdy nie próbował ukrywać faktu drugiego lunchu, a rosyjski ambasador - co jest rzeczą całkowicie normalną - chciał się po prostu dowiedzieć szczegółów spotkania z Trumpem. Banksa - jak sam stwierdził - zaskoczyło tylko jedno: Jakowienko poprosił go o numery telefonów [członków] „tymczasowej drużyny” Trumpa. - Kluczowy interesujący fakt polega na tym, że rosyjski ambasador prosi nas o numery telefonów Trumpa… Zrobiliśmy sobie te zdjęcia. Szybko dotarła do nich prasa. I dosłownie za chwilę widzimy się z rosyjskim ambasadorem, który mówi, że nie może uwierzyć, iż Trump wygrał i prosi nas o jego numer - mówił Banks. Obecnie zarówno w Londynie, jak i Waszyngtonie wszelkie kontakty z Rosją stanowią przedmiot intensywnej analizy. W takiej sytuacji dowody wcześniej nieujawnionych powiązań między rosyjską ambasadą a przywódcami brytyjskiej kampanii Leave.EU z pewnością pogłębią obawy po obu stronach Atlantyku dotyczące prób Moskwy destabilizowania zachodnich demokracji.
