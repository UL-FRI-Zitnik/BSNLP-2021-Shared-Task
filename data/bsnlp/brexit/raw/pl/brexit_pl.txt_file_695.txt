pl-695
pl
2018-01-23
http://krytykapolityczna.pl/swiat/ue/jeremy-corbyn-brexit/
View On może jeszcze powstrzymać Brexit

Jednym z głównych powodów rozpaczy związanej z wyjściem Wielkiej Brytanii z UE jest przekonanie, że nic nie może już powstrzymać tego, że przed końcem 2019 r. Wielka Brytania przestanie być państwem członkowskim UE. W praktyce jednak, jeśli zdążą z negocjacjami w tym roku, to przy odrobinie szczęścia mogłoby dojść do ratyfikowania porozumienia brexitowego do marca 2019 r. W tym scenariuszu Wielka Brytania rzeczywiście opuściłaby UE. Jednak Londyn wielokrotnie dał wszystkim do zrozumienia, że negocjacje zakończą się dopiero w grudniu 2019 r. Dlatego Michel Barnier, główny negocjator z ramienia Unii, w istocie dąży do zawarcia porozumienia o „zasadach przejściowych”, które miałyby obowiązywać po wyjściu UK z Unii. Jednak harmonogram okresu negocjacyjnego, z zwłaszcza „fazy przejściowej”, są bardzo niepewne. Być może trzeba więcej czasu, aby w ramach negocjacji uzgodnić złożone warunki prawne, na jakich Wielka Brytania będzie miała dostęp do jednolitego rynku UE oraz unii celnej podczas fazy przejściowej, a także ustalić, do jakiego długoterminowego powiązania UE i Wielkiej Brytanii politycy będą potem dążyć.

Obie strony zatem, o ile pojawią się poważne problemy na drodze do porozumienia, będą grały na czas. W przeciwieństwie do tego, co twierdzą niektórzy zwolennicy rozwodu z UE, Wielka Brytania ma prawo ubiegać się o przedłużenie harmonogramu negocjacji w ramach art. 50, co wielokrotnie potwierdzali jego pierwotni autorzy: Lord Kerr oraz były unijny guru ds. prawa konstytucyjnego

Kolejna możliwość – stosowana już w przeszłości w trudnych unijnych negocjacjach – polega na prostym „zatrzymaniu zegara” na określony czas. Jeśli jednak negocjacje mają być z jakiegokolwiek powodu rozszerzone, rozpoczęcie fazy przejściowej (mogącej potrwać około dwóch lat) również się opóźni. Ale są także inne zagrożenia dla realizacji ostatecznego harmonogramu Brexitu. Nawet jeśli ustalone zostaną co do zasady zarysy długoterminowego porozumienia w sprawie przyszłych relacji pomiędzy UE a Wielką Brytanią, przekucie ich na szczegółowe ustalenia dotyczące kontroli celnych, norm i zasad arbitrażowych może zająć więcej czasu niż niektórzy brytyjscy ministrowie zdają się sądzić. Ostateczna wersja traktatu w sprawie handlu i współpracy pomiędzy UE a Wielką Brytanią i tak będzie musiała zostać ratyfikowana przez unijne instytucje i wszystkie państwa członkowskie, podobnie jak przez brytyjski parlament. Podczas okresu przejściowego (niezależnie od tego, jak długo on potrwa) Wielka Brytania będzie mogła swobodnie „eksplorować” możliwości zawarcia nowych umów handlowych z USA i innymi światowymi potęgami gospodarczymi. Na własną rękę nie będzie mogła jednak zawierać żadnych prawomocnych porozumień handlowych. Z uwagi na niesłychaną złożoność kwestii podlegających negocjacjom, jest całkiem możliwe, że ostateczny okres przejściowy w brytyjskim Brexit może dobiec końca nie w 2020, ale w 2021 lub nawet 2022 r. Podczas tego przedłużającego się pożegnania, Wielka Brytania nadal będzie zobowiązana przestrzegać większości, jeśli nie wszystkich, zobowiązań prawnych i finansowych ciążących na członkach UE. Taki kompromis, „w połowie w środku, w połowie poza”, niektórzy twardogłowi posłowie brytyjskich Torysów nazwali „wyjściem Wielkiej Brytanii z roli wasala UE”. To nieadekwatne z kilku powodów, ale podkreślę tylko, że w przypadku takiej sytuacji Wielka Brytania stanie się „konsumentem” unijnego prawa, bez możliwości głosowania i negocjowania jakichkolwiek przyszłych rozwiązań prawnych we Wspólnocie. Kluczowa rola Partii Pracy. Rok 2022 jest bardzo ważny również z innego powodu. W myśl zapisów nowej ustawy o ograniczonej kadencji brytyjskiego parlamentu, kolejne wybory parlamentarne na Wyspach muszą odbyć się nie później niż w marcu 2022 r. A zatem polityczny klimat w przedbiegu do wyborów może okazać się decydujący dla ostatecznego wyniku całego brexitowego dramatu.
