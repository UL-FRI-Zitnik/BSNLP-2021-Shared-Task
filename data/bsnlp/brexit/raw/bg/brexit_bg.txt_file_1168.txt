bg-1168
bg
2018-03-04
http://focus-news.net/./news/2018/03/04/2495740/sunday-express-naydzhal-faradzh-namekva-za-zavrashtane-v-politikata-ako-brekzit-ne-se-sluchi.html
Sunday Express: Найджъл Фарадж намеква за завръщане в политиката, ако ...

Лондон. Найджъл Фарадж намеква за завръщане в политиката, ако Брекзит не се случи и обвини лидера на Лейбъристите в съглашение с Европейския съюз относно митническия съюз, пише неделният британски вестник Sunday Express Бившият лидер на Партията на независимостта (UKip) заявява, че не изключва да се завърне в политиката, казвайки „Ако Брекзит не се случи, аз няма да имам друг избор“. Той обвини лидера на Лейбъристите Джереми Корбин в съглашателство с ЕС заради позицията на левия политик за оставане в митническия съюз на ЕС след Брекзит., което е обратното на това, което партията заявяваше в манифеста си миналата година. Тази промяна в позицията му се случи след като Корбин се срещна за втори път с главния преговарящ от страна на ЕС Мишел Барние. „Ако се вгледате в хронологията, нищо не е случайно. Това е координиран опита да се „избута“ Великобритания към членство в (митническия) съюз, проправяйки пътя за оставанне в Общия пазар на ЕС също. Представителите на статуквото работят срещу Великобритания и в полза на Брюксел“, заявява Найджъл Фарадж. Превод и редакция: Юлиян Марков © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!

Брюксел. Тони Блеър казва, че Тереза Мей няма надежда да постигне целите на Брекзит, пише британският вестни The Guardian Той заявява, че Европейският съюз е длъжен да блокира преговорните цели на британския премиер Тереза Мей в емоционален призив за ново лидерство, което да спаси Европа и Обединеното кралство от икономическо бедствие и ненужната жертва на мира в Северна Ирландия на „олтара на Брекзит“. Бившият британски премиер отхвърли правителствената стратегия, която Мей предстои да представи в петък, казвайки, че тя е обречена да се провали, независимо от интересите от двете страни на Ла Манша за безпроблемна търговия. „ Някои мислят, че Европа ще се преклони в преговорите и ще остави Великобритания да има безпрепятствен достъп до европейския пазар без да спазва неговите правила“, заявява Блеър пред публиката в Брюксел. „Това няма да се случи, защото не може да се случи“, добавя той. „Ние имаме месеци, може би седмици да мислим, планираме и действаме“, продължава той, „Спорът във Великобритания далеч не е приключил. Той тече в момента. Вижте речта на Джереми Корбин за митническия съюз“. Затова Блеър призова ключовите фигури в ЕС да оставят път, по който Великобритания да се върне обратно , предлагайки удачен план за миграционен контрол. Според негово изказане пред телевизионния канал Sky news има 50 процента шанс процесът на Брекзит да бъде обърнат. Превод и редакция: Юлиян Марков

Лондон. Бившият председател на Партията на независимостта на Великобритания Найджъл Фараж се представя за гласа на 17,4-те милиона британци, гласували за излизането от ЕС по време на референдума за Брекзит и ще се срещне с главния преговарящ на Съюза Мишел Барние, пише The Guardian. Политикът-евроскептик ще се срещне с Барние в централата на Европейската комисия в понеделник сутринта. Той заяви, че ЕС не се вслушва в гласувалите за Брекзит 17,4 млн. души и допълни, че миграцията е основният фактор, довел хората до избирателните урни. „Просто не смятам, че Барние е чул хората, които са се опълчили на политическата система“, заяви Фараж. Той също така се обяви срещу двугодишния преходен период след Брекзит, по време на който страната ще спазва правилата на ЕС, но без право да участва при вземането на решения. „Не сме гласували за подобен период, не сме гласували да плащаме членска вноска за две години, но има някои големи въпроси, по които сме гласували“, допълни той и обеща да зададе на Барние три въпроса , изпратени от британските гласоподаватели. Той даде ясно да се разбере, че миграцията ще бъде една от основните теми. „Ще говорим за търговията, но и за големите въпроси, заради които гласувахме да излезем от Съюза. Има една причина, накарала хората да гласуват за първи път в живота си – въпросът за миграцията на отворените врати“, допълни Фараж. Превод и редакция: Виктор Турмаков

Лондон. Подкрепящият Брекзит британски политик Найджъл Фараж ще проведе среща в понеделник, осми януари, с главния преговарящ на ЕС Мишел Барние в опит да защити гледната точка на 17-те милиона британци, гласували за излизането на страната им от Европейския съюз, предава Reuters. Фараж, който докато бе председател на Британската партия на независимостта, убеди тогавашния министър-председател на Великобритания Дейвид Камерън да свика референдума за Брекзит, а след това водеше кампанията за излизането от Съюза, наскоро смъмри правителството на страната, че не демонстрира твърдост на преговорите за „развода“. Той заяви, че ще се срещне с главния преговарящ на ЕС по Брекзит и ще представи „17-те милиона и 400 хил. британци, гласували за Брекзит“. Същевременно той отхвърли спекулациите, като тази на бившия министър-председател на Великобритания Тони Блеър, че гласоподавателите могат да променят гледната си точка относно излизането от ЕС. „Революцията от 2016 г. продължава. Проектът ЕС е заплашен и е въпрос на време да приключи“, убеден е Фараж. Превод и редакция: Виктор Турмаков

Париж. Президентът на Франция Еманюел Макрон призова европейските лидери да се фокусират върху „колективния си интерес“ по време на преговорите за Брекзит, ако не искат „неприятна ситуация“ да сполети оставащите 27 страни членки, пише The Independent. Според френския президент континентът ще пострада, ако страните членки използват Брекзит, за да прокарват собствените си интереси и че те трябва да избягват т.нар. „затворническа дилема“. Според този теоретичен сценарий двама души действат в своя полза и често губят, въпреки, че отделно действат рационално. „Смятам, че правилният метод е да се избягват разделения и за се запази колективния интерес“, заяви Макрон. „Всеки от нас има свои интереси в преговорите и смята, че преговаря по-добре от съседа си. Ако направим така, е възможно заедно да създадем ситуация, която да е неблагоприятна за ЕС и по този начин за всички ни“, допълни той. „Единната позиция на Съюза по време на първия стадий на преговорите за Брекзит, трябва да присъства и при втората фаза“, смята френският президент. Превод и редакция: Виктор Турмаков

Лондон. Бившият британски премиер Тони Блеър предупреди британците, че времето в което те могат да спрат Брекзит изтича, съобщава EurActiv . Според Блеър, който бе министър-председател, избран от редиците на Лейбъристката партия в периода 1997-2007 г., страната му ще бъде по-бедна и по-слаба ако излезе от ЕС. „Правим грешка, която съвременниците не могат да разберат и която бъдещите поколения няма да ни простят“, коментира бившият премиер. Според него, „2018 г. ще бъде последният шанс да се разбере дали нов тип отношения със Съюза ще бъдат по-добри от вече съществуващите“. Превод и редакция : Цанко Цолов
