bg-84
bg
2018-02-05
http://novini.dir.bg/news.php?id=26852577
М. Барние: Търговските бариери са неизбежни, ако Великобритания напусне митническия съюз

Главният преговарящ на ЕС за Брекзит Мишел Барние се срещна в Лондон с британския му колега Дейвид Дейвис и с премиера Тереза Мей. Барние заяви, че се надява до март да бъдат договорени условията по преходния период, но изтъкна, че правилата на ЕС важат за всички през това време. От кратката пресконференция, която дадоха Барние и Дейвис след срещата стана ясно, че Великобритания ще се стреми към пълно напускане на митническия съюз. По този въпрос Мишел Барние бе пределно ясен, че извън общия пазар и митническия съюз бариерите пред Великобритания в търговията със стоки и услуги са неизбежни. Мнозина в Обединеното кралство просто не виждат как ще се избегне твърда граница с Ирландия, ако няма митнически съюз. Иначе Барние изрази оптимизъм, че през следващите две седмици ще стане ясна позицията на британското правителство за бъдещите отношения. Нещо, което с голямо нетърпения очакват и самите британци. Що се отнася до преходния период Барние бе категоричен:Условията са много ясни. Всеки трябва да играе по същите правила по време на този преход.Дейвид Дейвис се задоволи само с констатация, че разговорите са били конструктивни и че неговият екип ще работи интензивно за договаряне на условията по преходния период.
