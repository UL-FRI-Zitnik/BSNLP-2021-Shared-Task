bg-738
bg
2018-02-17
http://novini.dir.bg/news.php?id=26893228
Британците искат военно сътрудничество с ЕС

Британският министър-председател Тереза Мей призова в Мюнхен за ново споразумение за сигурността с Европейски съюз, което да влезе в сила следващата година, за да се гарантират военното, разузнавателното и антитерористичното сътрудничество след излизането на Великобритания от съюза, съобщи „Ройтерс“. „Ключовите аспекти на бъдещото ни партньорство в тази област трябва да са в сила още от 2019 година“, заяви Мей пред европейски и американски висши представители на Мюнхенската конференция по сигурността. „Партньорството, която ще създадем, трябва да предлага на Обединеното кралство и ЕС пътища за съчетаване на усилията ни за възможно най-голяма ефективност в областите от общ интерес“, добави тя. Британският премиер изключи възможността за втори референдум за Брекзит и подчерта, че не може да има отказ от резултата от вота през юни 2016 година, когато близо 52% от британците гласуваха за излизане от европейската общност. „Напускаме ЕС и не може да става и дума за втори референдум.
