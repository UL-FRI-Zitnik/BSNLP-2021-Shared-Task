bg-904
bg
2018-03-01
https://www.24chasa.bg/novini/article/6741995
Туск: Сигурен съм, че ЕС ще приеме черновата на споразумението за Брекзит

Председателят на Европейския съвет Доналд Туск заяви, че е абсолютно сигурен“, че страните членки на ЕС ще приемат черновата на споразумението за Брекзит, която предизвика гняв в Лондон заради частта ѝ за Северна Ирландия, предава Франс прес, цитирана от Фокус. Абсолютно съм сигурен, че всичките необходими елементи от черновата ще бъдат приети от всички“, заяви Туск. Той допълни, че страните членки ще прегледат текста през следващата седмица.
