bg-1432
bg
2018-02-28
http://focus-news.net/./hot-topic/2018/02/28/6029/velikobritaniya-ne-priema-chernovata-na-es-na-sporazumenieto-za-brekzit.html
Великобритания не приема черновата на ЕС...

Европейската комисия публикува проект на споразумение за оттегляне между Европейския съюз и Обединеното кралство. Проектът на споразумението за оттегляне привежда в правна форма Съвместния доклад на преговарящите от името на Европейския съюз и правителството на Обединеното кралство относно напредъка през първия етап на преговорите, публикуван на 8 декември 2017 г. Той предлага текст за онези нерешени въпроси, свързани с оттеглянето, които са само упоменати в съвместния доклад, без да са изложени подробно. Министър-председателят на Великобритания Тереза Мей предупреди, че Великобритания „никога“ няма да позволи на ЕС да „подкопае“ единството и целостта ѝ. Така тя отхвърли черновата за договора за „развода“, разкрит от главния преговарящ на Съюза Мишел Барние. „Черновата на правния текст, ако се приложи, ще подкопаем общия пазар на Великобритания и ще заплаши целостта на Великобритания, създавайки митници и регулаторна граница през Ирландско море и никой британски министър-председател не би се съгласил на това“, заяви Мей пред парламента. Опозиционните британска Лейбъристка и Шотландска национална партия разкритикуваха правителството заради начина, по който се отнася към преговорите с ЕС за Брекзит. „Войната на думи между Великобритания и ЕС трябва да спре. Не трябва да има твърда граница в Ирландия или друго нещо, което да подкопае мирния процес в Северна Ирландия“, заяви депутатът от Лейбъристката партия сър Кир Стармър. „Неуспехът на министър-председателя Тереза Мей да предостави реално решение на въпроса ще витае около нея“, допълни той. На свой ред главният преговарящ на ЕС за Брекзит, Мишел Барние отхвърли предположенията, че предложената от Съюза чернова за споразумението за Брекзит, което предвижда избягването на „твърда“ граница в Ирландия ще отслаби връзките между Северна Ирландия и останалата част от Великобритания. Той заяви, че е открит за насрещни предложения относно „граничната дилема“ от страна на Лондон. Външният министър на Ирландия Саймън Кавъни заяви, че „за нас винаги е било за предпочитане да се избегне твърда граница на острова с Великобритания чрез широко споразумение за бъдещите отношение между нея и Европейския съюз. Според него това е необходимо за поддържането на мира в Ирландия и в Северна Ирландия – „нито повече, нито по-малко“. Мишел Барние: Предложенията на ЕС за Брекзит няма да отслабят връзките между Северна Ирландия и останалата част от Великобритания Главният преговарящ на ЕС за Брекзит, Мишел Барние отхвърли предположенията, че предложената от Съюза чернова за споразумението за Брекзит, което предвижда избягването на „твърда“ граница в Ирландия ще отслаби връзките между Северна Ирландия и останалата част от Великобритания. Той заяви, че е открит за насрещни предложения относно „граничната дилема“ от страна на Лондон, предава Reuters. „Ежедневието край границата трябва да остане, каквото е сега“, заяви Барние в Брюксел, след като ЕК публикува черновата за споразумението на излизането на Великобритания от ЕС. Той призова британския министър-председател „да засили скоростта“ на преговорите, за да може споразумението да бъде съгласувано до есента, за да може да се ратифицира от парламентите преди март 2019 г. The Guardian: Бившият британски премиер Джон Мейджър заяви, че настоящето правителство поставя неизпълними условия на преговорите за Брекзит Бившият британски министър-председател Джон Мейджър разкритикува позициите на настоящето правителство спрямо черновата на споразумението за Брекзит, предложена от ЕС. Според него преговорните позиции на министър-председателя Тереза Мей „са просто нереалистични“, пише The Guardian. „Не можем да продължим с излизането от ЕС, от Единния пазар, от Митническия съюз, едновременно с това очаквайки споразумение, в което да избираме условия в наша полза. Това е просто нереалистично“, заяви Мейджър. „Готовността за компромис е от крайна необходимост. Ако една от страните – Великобритания или ЕС, не е достатъчно гъвкава, тогава преговорите ще се провалят. Самата същност на преговорите се върти около думите „даване“ и „вземане“. Но винаги има „червени линии“, които нито една от двете страни не иска да се пресичат. В успешните преговори тези „червени линии“ се търгуват срещу отстъпки“, заяви британският политик-ветеран, стоял начело на правителството на страната между 1990 и 1997 г. Саймън Кавъни, външен министър на Ирландия: Избягването на „твърда“ граница на острова е за предпочитане Външният министър на Ирландия Саймън Кавъни заяви, че „за нас винаги е било за предпочитане да се избегне твърда граница на острова с Великобритания чрез широко споразумение за бъдещите отношение между нея и Европейския съюз, предава Politico. „Също така възнамеряване да разучим възможните решения, които Великобритания ще предложи. Междувременно Северна Ирландия трябва да запази придържането си към правата на Единния пазар и на Митническия съюз на ЕС, необходими за избягването на „твърда“ граница на острова“, заяви министърът. Според него това е необходимо за поддържането на мира в Ирландия и в Северна Ирландия – „нито повече, нито по-малко“. The Guardian: Британската опозиция разкритикува правителството за начина, по който се отнася към Брекзит Опозиционните британска Лейбъристка и Шотландска национална партия разкритикуваха правителството заради начина, по който се отнася към преговорите с ЕС за Брекзит, пише The Guardian. „Войната на думи между Великобритания и ЕС трябва да спре. Не трябва да има твърда граница в Ирландия или друго нещо, което да подкопае мирния процес в Северна Ирландия“, заяви депутатът от Лейбъристката партия сър Кир Стармър. „Неуспехът на министър-председателя Тереза Мей да предостави реално решение на въпроса ще витае около нея“, допълни той. На свой ред прессекретарят на Шотландската национална партия Стивън Гетинс заяви, че „реакцията на британското правителство към черновата на ЕС за излизането на Великобритания показва хаоса на „Даунинг стрийт“. „Черновата не представлява изненада за Консервативната партия, защото условията вече бяха договорени на преговорите през декември“, допълни той. „Изминаха вече 20 месеца след референдума за членството в ЕС и направо не е за вярване, че британското правителство е блокирано от невъзможност да се постигне единна позиция за бъдещите отношения на страната с ЕС“, категоричен е той. ABC News: Ирландия приветства първата чернова на ЕС за споразумение за Брекзит Дъблин. Ирландия приветства първата чернова на ЕС за споразумение за Брекзит, но е готова да обсъди и други възможности, след като Великобритания даде мнение как смята да запази гладки търговията и пътуването през сухопътната граница на остров Ирландия, предава ABC News. Ирландското правителство съобщи, че черновата съдържа „необходимите правни постановления за прилагането на мерки“, които ще предотвратят налагането на „твърда граница“ между британската територия и страната член на ЕС. Проектът запазва Северна Ирландия в рамките на митническия съюз на ЕС, създавайки граница в Ирландско море между територията и основната част от Великобритания. Ирландското правителство съобщи, че „очаква по-нататъшни детайли“, които британският министър-председател Тереза Мей може да предостави в планираната си по повода в петък реч. AFP: Тереза Мей заяви, че Великобритания „никога няма да позволи на ЕС да подкопава целостта й“ Министър-председателят на Великобритания Тереза Мей предупреди, че Великобритания „никога“ няма да позволи на ЕС да „подкопае“ единството и целостта ѝ. Така тя отхвърли черновата за договора за „развода“, разкрит от главния преговарящ на Съюза Мишел Барние, предава AFP. „Черновата на правния текст, ако се приложи, ще подкопаем общия пазар на Великобритания и ще заплаши целостта на Великобритания, създавайки митници и регулаторна граница през Ирландско море и никой британски министър-председател не би се съгласил на това“, заяви Мей пред парламента. Брекзит: Европейската комисия публикува проект на споразумението за оттегляне по член 50 Европейската комисия публикува проект на споразумение за оттегляне между Европейския съюз и Обединеното кралство, се казва в прессъобщение от ЕК. Проектът на споразумението за оттегляне привежда в правна форма Съвместния доклад на преговарящите от името на Европейския съюз и правителството на Обединеното кралство относно напредъка през първия етап на преговорите, публикуван на 8 декември 2017 г. Той предлага текст за онези нерешени въпроси, свързани с оттеглянето, които са само упоменати в съвместния доклад, без да са изложени подробно. Проектът на споразумението за оттегляне се състои от шест части — обхващащи уводни разпоредби, правата на гражданите, други въпроси, свързани с отделянето, като например стоките, пуснати на пазара преди датата на оттегляне, финансовото споразумение, преходни разпоредби, институционални разпоредби и протокол относно Ирландия/Северна Ирландия. Проектът на споразумението е публикуван онлайн в съответствие с политиката за прозрачност на Европейската комисия. Комисията представя този текста сега, за да даде възможност на първо време за провеждане на консултации с държавите членки и Европейския парламент, а впоследствие и за преговори с Обединеното кралство. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!
