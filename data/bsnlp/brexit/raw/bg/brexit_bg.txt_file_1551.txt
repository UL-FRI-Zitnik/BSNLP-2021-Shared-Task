bg-1551
bg
2018-03-02
http://focus-news.net/./news/2018/03/02/2494930/pregled-na-osnovnite-temi-v-britanskiya-pechat-agentsiya-fokus.html
Преглед на основните теми в британския печат (Агенция

Брюксел. Тони Блеър казва, че Тереза Мей няма надежда да постигне целите на Брекзит, пише британският вестни The Guardian Той заявява, че Европейският съюз е длъжен да блокира преговорните цели на британския премиер Тереза Мей в емоционален призив за ново лидерство, което да спаси Европа и Обединеното кралство от икономическо бедствие и ненужната жертва на мира в Северна Ирландия на „олтара на Брекзит“. Бившият британски премиер отхвърли правителствената стратегия, която Мей предстои да представи в петък, казвайки, че тя е обречена да се провали, независимо от интересите от двете страни на Ла Манша за безпроблемна търговия. „ Някои мислят, че Европа ще се преклони в преговорите и ще остави Великобритания да има безпрепятствен достъп до европейския пазар без да спазва неговите правила“, заявява Блеър пред публиката в Брюксел. „Това няма да се случи, защото не може да се случи“, добавя той. „Ние имаме месеци, може би седмици да мислим, планираме и действаме“, продължава той, „Спорът във Великобритания далеч не е приключил. Той тече в момента. Вижте речта на Джереми Корбин за митническия съюз“. Затова Блеър призова ключовите фигури в ЕС да оставят път, по който Великобритания да се върне обратно , предлагайки удачен план за миграционен контрол. Според негово изказане пред телевизионния канал Sky news има 50 процента шанс процесът на Брекзит да бъде обърнат. Лондон. Обвиняват Тереза Мей в празни лозунги, докато тя се подготвя да сключи „най-добрата търговска сделка на века“, пише британският вестник The Independent Мей се готви да постигне най-изгодната търговска сделка, „сключвана някъде по света“, като обявява пет теста, които всяко споразумение за Брекзит трябва да издържи. Тя ще заяви намерението си да сключи безпрецедентна сделка, обхващайки всички стоки и услуги в предстоящата и реч в петък, но европейските политици смятат, че тя може да постигне не толкова амбициозна сделка, а такава „основана на реализма“, отказвайки да направят компромиси по ключови въпроси. Нейните пет теста напомнят условията на бившия премиер Гордън Браун за присъединяване към еврото, но за разлика от предшественика си лейбърист нейните пет теста поставят по-скоро спорни, отколкото ясни икономически принципи. Бившият министър на транспорта от лейбъристката партия Лорд Адонис казва „след 20 месеца хаос, тази реч ще покаже, че премиерът все още няма заслужаваща доверие политика“. „Това са повече празни лозунги, адресирани към двете враждуващи групи в , партията на консерваторите, последвани от отстъпление“, добавя той. Преди срещата си с Тереза Мей на Даунинг стрийт 10 председателят на Европейския съвет Доналд Туск заяви, че никоя търговска сделка няма да е по-добра от Общия европейски пазар. Лондон. Армията е повикана на помощ заради лошото време във цяла Великобритания, пише британският вестник The Telegraph , след като 10 души са станали жертва на студеното време. Снеговалежи и поледици обхванаха цяла Великобритания. Военните са повикани да помагат на полицията и здравните власти в борбата с лошото време. Метеоролозите предупреждават за животозастрашаващи условия след като сибирският студ се срещна с бурята Емма. Броят на жертвите на студа достигна 10 души, след като дете, беше ударено от кола, докато си играело в снега пред къщи. Повече от хиляда училища са затворени заради „безпрецедентната за цяло поколение метеорологична обстановка“. Паническо пазаруване и блокирани по снежните пътища камиони оставиха празни рафтовете по магазините. Пътната обстановка остава силно усложнена в цялата страна и шофьорите са призовани да потеглят на път само при абсолютна необходимост. Брюксел. Отоварящият за Брекзит от страна Европейския парламент Ги Верховстад е против на ограничаването на правата на гражданите на Европейския съюз във Великобритания, пристигнали през преходния период въпреки съгласието на премиера на Обединеното кралство Тереза Мей относно правото на гражданите на ЕС,пристигнали преди март 2019 да кандидатстват за британско гражданство без ограничения, пише британският Daily Express Бившият белгийски премиер казва, че Европейският парламент няма да допусне каквато и да е дискриминация спрямо мигранти дошли във Великобритания през преходния период. Този отказ идва въпреки документите, показващи намерението на британското правителство да даде временно 5-годишно разрешително за престой на мигрантите от ЕС, които са пристигнали след март 2019 година, повече от два пъти по-дълъг период от предвидения преди това срок от две години. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!
