bg-855
bg
2018-01-09
https://www.tvevropa.com/2018/01/yunker-byudzhetat-na-es-tryabva-da-e-po-golyam-sled-brekzit/
Юнкер: Бюджетът на ЕС трябва да е по-голям след Брекзит

09.01.2018 Свят Следващият бюджет на ЕС трябва да бъде по-голям от досегашното си ниво, което е 1 % от БВП, въпреки загубите, които Общността ще понесе финансово след напускането на Великобритания. Мнението е на председателят на ЕК Жан Клод Юнкер, който представи на пресконференция вижданията за следващия бюджет на ЕС в 7-годишна рамка, която започва от 2021 г. Според Юнкер необходимостта от повече пари се засилва от нарастващите нужди за сектори като отбрана, сигурност, миграция, климатични промени, кохезия и земеделие. Затова в следващия многогодишен бюджет може да се заложи на 1,1% след 2020-та. В момента, бюджетът възлиза на около 963 милиона евро. Европейският комисар по бюджета и човешките ресурси Гюнер Йотингер хвърли повече светлина върху финансови загуби, които се очакват.

Гюнтер Йотингер-комисар бюджет и човешките ресурси: „Ние ще имаме дупка в бюджета след напускането на Великобритания и въпросът беше обсъден с преговарящият Мишел Барние. Очакванията ни са за загуби от около 12-13 милиарда евро годишно“. Мнението на Юнкер е, че както са нужни промени и модернизации в някои европейски политики, така са необходими и повече пари в бюджета на Общността, за да се финансират области от взаимен интерес за страните-членки.
