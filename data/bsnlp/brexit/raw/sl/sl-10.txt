sl-10
sl
2019-02-12
https://www.dnevnik.si/1042860103/svet/mayeva-zeli-amandma-s-pozivom-k-alternativam-glede-meje-na-irskem-otoku
Brexit: parlament zavrnil brexit brez dogovora, EU zavrača nova pogajanja

Brexit: parlament zavrnil brexit brez dogovora, EU zavrača nova pogajanja | Dnevnik

Theresa May se je včeraj sestala s poslansko skupino torijcev.

Poslanci so najprej s 296 glasovi za in 327 glasovi proti zavrnili dopolnilo vodje opozicijski laburistov Jeremya Corbyna, s katerimi je želel preprečiti brexit brez dogovora.

Parlament je nato sprejel amandma, ki skuša preprečiti brexit brez dogovora. Amandma nalaga vladi, da EU zaprosi za odlog izstopa iz EU, če do konca februarja parlament ne sprejme dogovora o brexitu. Amandma za vlado ni zavezujoč, poročajo britanski mediji.

Podprli pa so sprejeli tudi amandma, ki zahteva zamenjavo irskega varovala z »alternativnimi predlogi«. Z njimi bi se izognili trdi meji na irskem otoku. Britansko premierko Thereso May s tem pozivajo k vnovičnim pogajanjem v Bruslju, v katerih bi iz ločitvenega sporazuma izločili sporno irsko varovalo.

Javni zastopnik Evropske unije je prek twitterja že sporočil, da Evropa ni odprta na ponovna pogajanja o brexitu.

»Pozdravljamo in delimo ambicijo britanskega parlamenta za izognitev scenariju brez dogovora,« se začne stališče, ki so ga po navedbah Tuskove tiskovne službe uskladile prestolnice 27 članic EU. Sedemindvajseterica ob tem znova poziva britansko vlado, naj čim prej pojasni svoje namere in naslednje korake.

V primeru obrazložene zahteve britanske strani po podaljšanju roka za brexit bi bila sedemindvajseterica pripravljena premisliti tudi o tem in odločiti s soglasjem, pri čemer bi upoštevala razloge in trajanje možnega podaljšanja ter potrebo po zagotovitvi ustreznega delovanja institucij EU.

»Ločitveni sporazum je in ostaja najboljši in edini način za zagotovitev urejenega izstopa Združenega kraljestva iz EU. Irsko varovalo je del ločitvenega sporazuma in o ločitvenem sporazumu se ni mogoče znova pogajati,« se glasi stališče 27 članic EU.

Glasoval o šestih dopolnilih

Britanski parlament je novoj glasoval še o šestih dopolnilih, ki so jih predlagali britanski poslanci.

Parlament, ki je pred štirinajstimi dnevi zavrnil sporazum o brexitu, je Mayeva danes pozvala, naj v Bruselj pošlje jasno sporočilo, da bo podprl ločitveni dogovor z EU, če bo irsko varovalo spremenjeno z alternativno rešitvijo. Poslance je pozvala k podpori dopolnila konservativnega poslanca Grahama Bradyja o umiku spornega irskega varovala in sklenitvi alternativnega dogovora, s katerim bi se izognili trdi meji na irskem otoku.

EU se bo še naprej pripravljala na vse izide, tudi na scenarij brez dogovora. Nadaljevala bo tudi proces ratifikacije ločitvenega sporazuma.
