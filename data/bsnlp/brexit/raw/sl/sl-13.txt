sl-13
sl
2019-01-13
http://www.24ur.com/popin/tuja-scena/za-zastrupitev-s-hrano-okrivil-brexit-in-donalda-trumpa.html
Za gastritis okrivil brexit in Donalda Trumpa

Britanski novinar in voditelj Piers Morgan je ponovno pristal v bolnišnici – tokrat zaradi gastritisa. Za nastale zdravstvene težave je okrivil klobaso, brexit in ameriškega predsednika Donalda Trumpa.

Piers Morgan se kljub hospitalizaciji ni mogel upreti komični razlagi zdravstvene težave

53-letni novinar in voditelj priljubljene britanske oddaje Good Morning Britain Piers Morgan, je bil ponovno hospitaliziran. Bolnišnico je tako v enem tednu obiskal kar dvakrat – pred dnevi zaradi obsežnih telesnih preiskav, ker se je konec leta 2018 zaradi prehlada, kot je dejal, '' potil kot prašič '', a '' zaradi gledalcev ni želel oditi na bolniško. '' Na svojem Instagram profilu je po prvi hospitalizaciji delil fotografijo, s katero je oboževalcev na komičen način sporočil, da je z njim vse uredu in med drugim zapisal: '' Slaba novica ... Ne umiram .''

Tokrat je bil hospitaliziran zaradi gastritisa – želodčne bolezni, ki je lahko podedovana ali sprožena s strani zunanjih dejavnikov, kot je pekoča, pokvarjena, prekisla, preveč začinjena hrana in celo pretiran stres. Priljubljeni 53-letni voditelj je tudi tokratno pot v bolnišnico izkoristil za humoristično potezo in se na svojem Twitter profilu kljub bolečinam pošalil, da so za njegovo nastalo zdravstveno težavo krivi veganska klobasa, brexit in ameriški predsednik Donald Trump . V prenešenem pomenu torej: hrana in stres.

Najprej je zapisal: '' Če res želite vedeti, sem bil hospitaliziran zaradi gastritisa in duodenitisa. Za to krivim vegansko klobaso, ki sem jo pojedel, brexit in Donalda Trumpa. ''

Ko mu je eden izmed uporabnikov Twitterja zastavil vprašanje: '' Torej, kaj se je zgodilo? ,'' pa je še dodal: '' V ponedeljek ob 6.40 zjutraj sem pojedel vegansko klobaso. V petek ob 11.00 sem bil z občutkom, da se mi bodo notranji organi vneli in eksplodirali, hospitaliziran za opravljanje gastroskopije. Vse sem 'preračunal'. ''
