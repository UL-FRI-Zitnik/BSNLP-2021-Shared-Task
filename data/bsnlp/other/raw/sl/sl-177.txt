sl-177
sl
2019-11-26
http://www.slovenskenovice.si/bulvar/tuji-traci/clanek/sin-je-izrezan-sultan-ceprav-ta-trdi-da-ni-njegov-253291
Sin je izrezan sultan, čeprav ta trdi, da ni njegov

Rihana Oksana vztrajno objavlja malčkove fotografije. Šestmesečni deček je bil vzrok za ločitev.

Sultan menda noče opraviti testa očetovstva, a iz palače trdijo, da je Rihana tista, ki se ga je branila. 

Nekdanja žena malezijskega kralja Rihana Oksana Voevodina se še vedno trudi, da bi sultan Muhamad V. sprejel, da je otrok, ki ga je rodila maja, res njegov. Muhamad V. je namreč prav to, da dvomi o očetovstvu malega Ismaila Leona , navedel kot vzrok za ločitev, a 27-letna Rusinja vztrajno objavlja fotografije malčka, ki je res vedno bolj podoben malezijskemu sultanu.

Morda niti sama ni bila prepričana, kdo je oče.

Ta menda noče opraviti testa očetovstva, a iz palače trdijo drugače – da je bil pripravljen na vse potrebne teste, da pa je Rihana tista, ki se jim izogiba. Nekateri ruski mediji so medtem v roke dobili elektronsko pismo, ki ga je nekdanja miss Moskve menda poslala 50-letnemu bivšemu, v njem pa prilaga nekaj sinovih fotografij. »Pošiljam ti nekaj fotografij v upanju, da po tem, ko jih vidiš, ne boš več vztrajal pri testu DNK, saj je Ismail tvoja kopija. Če boš še vedno dvomil o očetovstvu, pa opravi test, nič nima proti,« je zapisala.

Iz sultanove palače so pricurljale šale na Rihanin račun, češ da zdaj nima več nič proti testu, ki se ga je v prvih tednih otrokovega življenja tako zelo branila, saj da naj bi najprej želela videti, komu bo deček podoben. »Morda tudi sama ni bila prepričana, kdo je oče, saj je bilo izjemno sumljivo, da se je ob Ismailovem rojstvu branila testov, zdaj pa jim kar naenkrat ne nasprotuje več,« je dejal vir iz sultanove palače, na kar pa Rihana odgovarja, da je bila vedno prepričana, da je Muhamad oče njenega otroka, saj da ni dvoma, da je bil malček spočet na lanskih počitnicah v Avstraliji, ki sta si jih s sultanom privoščila po skrivni poroki.

Muhamad V. je prav dvom o očetovstvu malega Ismaila Leona navedel kot vzrok za ločitev.

Zaradi nje je moral Muhamad V. tudi odstopiti s prestola, čeprav je Rihana pred poroko sprejela islamsko vero. A njena preteklost je bila preveč razvratna za strogo muslimansko deželo. Pred leti, ko je denar služila kot model, se je Rihana namreč večkrat fotografirala pomanjkljivo oblečena, nastopila pa je tudi v resničnostnem šovu, kjer se je v bazenu strastno poljubljala s sotekmovalcem. Malezijci so bili seveda ogorčeni, saj da je mladenka daleč od primerne žene za njihovega vladarja, in slednji se je moral posloviti.
