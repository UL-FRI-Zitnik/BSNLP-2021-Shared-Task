sl-94
sl
2019-07-16
https://www.dnevnik.si/1042892319/kronika/v-bolgariji-v-hekerskem-napadu-ukradli-podatke-vec-milijonov-ljudi
V Bolgariji v hekerskem napadu ukradli podatke več milijonov ljudi

»Res se je zgodil nedovoljen dostop do enega od strežnikov NAP,« je za televizijo bTV potrdil Marinov. S tem je potrdil anonimno sporočilo hekerjev, ki so ga objavili pred tem.

To pomeni, da so hekerji pridobili osebne podatke ter informacije o davkih in socialnih prispevkih več kot pet milijonov Bolgarov, tujcev in podjetij. Bolgarija ima sicer sedem milijonov prebivalcev, poroča nemška tiskovna agencija dpa.

Elektronsko sporočilo hekerjev so v ponedeljek posredovali bolgarskim medijem preko ruskih strežnikov. V njem so med drugim zahtevali izpustitev ustanovitelja Wikileaksa Juliana Assangea.

Marinov je danes še ocenil, da bi lahko imel kibernetski napad politično ozadje, saj je bolgarska vlada v ponedeljek potrdila nakup osmih ameriških vojaških letal v višini 1,25 milijarde dolarjev. Zaradi vdora je premier Bojko Borisov sklical varnostni svet.
