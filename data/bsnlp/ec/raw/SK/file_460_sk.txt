460
sk

http://www.hpi.sk/2015/02/ek-kriticky-hodnoti-nase-zdravotnictvo/
Európska komisia kriticky hodnotí naše zdravotníctvo | HPI - Stredoeurópsky inštitút pre zdravotnú politiku
Európska komisia (EK) vydala hodnotiacu správu [pdf] o Slovensku. Venuje sa v nej aj zdravotníctvu. Komisia poukazuje na nečinnosť rezortu, ako i na rizikové projekty. Health Policy Institute (HPI) sa s hodnotením EK stotožňuje. Správa uvádza tri indikátory, ktorými popisuje neefektívnosť slovenského zdravotníctva: vysoký počet návštev u lekára (11,0 vs. 6,8 v EÚ, Eurostat 2011) nízka obložnosť akútnych postelí (67,3 % vs. 74,6 %, OECD 2012) vysoký počet akútnych postelí (4,5 vs. 3,6/ 1 000 obyvateľov, Eurostat) Komisia považuje za problematické oblasti, na ktoré opakovane upozorňuje aj HPI: prieťahy pri zavádzaní DRG, suboptimálna alokácia peňazí medzi nemocnicami, nedostatok transparentnosti; chýbajúce dáta; integrované zdravotné centrá prínosy tohto modelu sú neisté; stratégia sa príliš úzko sústredí na výstavbu infraštruktúry; nevhodné rozdelenie zdrojov a ďalšie nedostatky ohrozujú úspech projektu; len pomalý presun kompetencií na všeobecných lekárov; eHealth chýbajú akékoľvek hmatateľné výsledky; dlhy nemocníc nejestvujú opatrenia, ktoré by podporovali finančné riadenie nemocníc; pretrvávajúc nedostatky vo verejnom obstarávaní v dôsledku chýbajúcich systémových opatrení, vedenia a dohľadu. Uvedené výzvy si vyžadujú víziu a politické odhodlanie tvorcov zdravotnej politiky. Pred parlamentnými voľbami 2016 sa toho zrejme nedočkáme.

Ak sa chcete prihlásiť k odberu newsletteru, zadajte svoju e-mailovú adresu do poľa pod týmto textom a stlačte tlačidlo.


