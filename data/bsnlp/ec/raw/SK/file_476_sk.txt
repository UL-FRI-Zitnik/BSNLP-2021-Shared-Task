476
sk

http://www.konzervativnyvyber.sk/v2/europska-komisia-v-greckych-uteceneckych-taboroch-je-neobhajitelna-situacia/15880/
Európska komisia: V gréckych utečeneckých táboroch je ‘neobhájiteľná’ situácia | Konzervatívny výber
Európska komisia kritizuje, že migranti bývajú v stanoch aj keď sú vonku mrazy a sneh. Atény 9. januára (SITA) – Európska komisia dnes vyhlásila, že podmienky pre utečencov na gréckych ostrovoch a v ďalších táboroch, kde sú ubytovaní v stanoch aj napriek krutému mrazivému počasiu, sú “ neobhájiteľné. Husté sneženie zasiahlo rozsiahle časti Grécka, vrátane ostrovy vo východnej oblasti Egejského mora, na ktorých sú uviaznuté tisíce utečencov. Hovorca vládneho krízového výboru pre migráciu Jorgos Kyritsis povedal pre grécku televíziu Skai, že v stanoch na ostrovoch je stále ubytovaných necelých tisíc ľudí. Kruté počasie predpovedali meteorológovia dostatočne dopredu a vláda sa teraz dostala pod paľbu kritiky za to, že nekonala dosť rýchlo, aby pre všetkých utečencov zabezpečila primerané ubytovanie. Hovorkyňa Európskej komisie (EK) Natasha Bertaudová uviedla, že EK “ si je vedomá, že súčasná situácia je neobhájiteľná, ale takisto musíme jasne povedať, ” že za podmienky v prijímacích centrách nesú zodpovednosť grécke úrady.


