50
pl

http://www.uml.lodz.pl/samorzad/regionalne_biuro_wojewodztwa_lodzkiego_w_brukseli_sekcja_miasta_lodzi/instytucje_europejskie/komisja_europejska/
Komisja Europejska
Komisja Europejska , oficjalnie Komisja Wspólnot Europejskich, to rodzaj rządu Unii Europejskiej, odpowiedzialnego za bieżącą politykę Unii, nadzorujący prace wszystkich jej agencji i zarządzający funduszami Unii. Nazwa Komisja Europejska przyjęła się po wejściu w życie Traktatu z Maastricht i powstaniu Unii Europejskiej. Wcześniej, w wyniku Traktatu Fuzyjnego w 1967 r. połączone zostały poprzednie trzy kluczowe organa: Wysoka Władza- organ zarządzający Europejskiej Wspólnoty Węgla i Stali oraz istniejące od 1958 r. Komisja Europejskiej Wspólnoty Gospodarczej i Komisja Euratomu. Siedzibą Komisji Europejskiej jest Bruksela. Komisja jest największą instytucją Wspólnot. Pracuje w niej 16 tys. pracowników, czyli połowa zatrudnionych w instytucjach europejskich. Jedna piąta personelu zajmuje się tłumaczeniami na 20 języków, obowiązujących w Unii. Większość spraw załatwiana jest w Komisji po francusku i angielsku. Kadencja Komisji trwa 5 lat, tak jak kadencja Parlamentu Europejskiego. Rola Komisji. Komisja jest głównym organem wykonawczym Wspólnot Europejskich. Proponuje wspólną politykę i zarządza działalnością Unii. Decyzje podejmują państwa członkowskie na forum Rady; współdecyduje też Parlament Europejski. Poprzedniczkami Komisji Europejskiej były: utworzona w 1952 r. Wysoka Władza, będąca organem zarządzającym Europejskiej Wspólnoty Węgla i Stali złożonym z funkcjonariuszy międzynarodowych, oraz istniejące od 1958 r. Komisja EWG i Komisja Euratomu. Wszystkie trzy organy zostały połączone w jednolitą Komisję Wspólnot Europejskich w 1967 r. na mocy Traktatu Fuzyjnego. Struktura Komisji Po wejściu w życie Traktatu Nicejskiego członkami Komisji jest każdorazowo tylu komisarzy, ile państw liczy Unia (obecnie jest ich 25). Każdy z komisarzy jest odpowiedzialny za określony dział pracy, są więc oni odpowiednikami ministrów w rządzie. Ich wyznaczenia dokonuje jednak nie przewodniczący Komisji, lecz rządy poszczególnych państw. Członkowie komisji nie mogą czuć się związani żadnymi instrukcjami- są politykami, których powołanie rekomenduje Rada Europejska i zatwierdza Parlament Europejski. Ich zadaniem jest nadzór nad przydzielonymi im dyrekcjami generalnymi. Tryb wyboru Komisji i jej skład w kadencji 2004- 2009 Zgodnie z postanowieniami Traktatu z Nicei, obecna Komisja Europejska składa się z 25 członków (jeden komisarz na każde państwo). Traktat, który wszedł w życie 1 lutego 2003 r., określił tryb wyboru przewodniczącego Komisji. Po uzgodnieniu nazwiska kandydata na przewodniczącego Komisji, Parlament Europejski na sesji inauguracyjnej (20-23 lipca 2004 r.) głosował nad przyjęciem tej kandydatury (procedurę określił regulamin Parlamentu). W porozumieniu z przewodniczącym-elektem Rada Unii Europejskiej sporządziła listę 24 komisarzy, którą zatwierdziła większością kwalifikowaną. Przewodniczący-elekt przedstawił następnie propozycje dotyczące zakresu obowiązków dla poszczególnych kandydatów na komisarzy. Na przełomie września i października odbyły się przesłuchania wszystkich kandydatów w Parlamencie Europejskim. Po przesłuchaniach, cały skład nowej Komisji Europejskiej stał się w Parlamencie przedmiotem głosowania. Procedurę powołania Komisji Europejskiej zakończyło głosowanie większością kwalifikowaną przez szefów rządów i państw. 8 listopada 2004 r. Ostateczny skład obecnej Komisji pod przewodnictwem Portugalczyka- Jose Mauela Barroso został zatwierdzony na sesji PE 18 listopada 2004 roku. Komisja rozpoczęła pracę 22 listopada na kadencję 2004- 2009 w składzie 25 członków (po jednym z każdego kraju członkowskiego):


