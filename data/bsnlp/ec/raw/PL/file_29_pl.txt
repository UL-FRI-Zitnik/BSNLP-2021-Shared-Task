29
pl

http://forsal.pl/artykuly/1007047,koniec-vat-jaki-znamy-nowy-pomysl-ke-odwrotne-obciazenie.html
Koniec VAT, jaki znamy. Komisja Europejska ma rewolucyjny pomysł 
Chodzi o wprowadzenie powszechnego odwrotnego obciążenia , w którym podatek płaci nabywca, a nie sprzedający. Nowy pomysł dotyczyłby tylko obrotu między firmami (konsumenci nie rozliczaliby się z VAT. Eksperci są jednak sceptyczni. Ich zdaniem dokument w tej wersji nie ma szans na akceptację przez wszystkie kraje UE. Gra toczy się o miliardy euro, które dzięki zasilają unijny (także polski) budżet , a po zmianie niekoniecznie do niego trafią (bo nie wiadomo, czy nabywcy faktycznie będą go wpłacać). Jednocześnie dzisiejszy system zachęca do licznych wyłudzeń . Stąd silna presja na zmiany. Najbardziej za powszechnym odwrotnym obciążeniem lobbowały Austria i Czechy. Praga posunęła się wręcz do szantażu – swoje poparcie dla zmian w podatku dochodowym od firm uzależniając od zgody na nową konstrukcję VAT. Projekt może jednak nie spełniać oczekiwań, bo wprowadza wyśrubowane warunki. Polska spełnia jeden – dotyczący wysokości luki w VAT (jest ona dużo wyższa od unijnej średniej). Ale nie ma odpowiedniego poziomu przestępstw karuzelowych (musiałyby one być przyczyną 25-proc. luki w VAT). Zgoda Brukseli na odwrotne obciążenie w naszym kraju jest więc mało prawdopodobna. Co więcej, nasz rząd, w odróżnieniu od czeskiego i austriackiego, nie zastanawiał się do tej pory nad upowszechnieniem takiego modelu. – Jest zbyt wcześnie, aby przesądzać, czy zdecydujemy się na niego teraz – powiedział DGP Henryk Kowalczyk, szef Stałego Komitetu Niewykluczone jednak, że do takiej decyzji bylibyśmy zmuszeni, gdyby nasi sąsiedzi zdecydowali się na powszechne odwrotne obciążenie i dostali zgodę UE. Wtedy bowiem mogłoby się okazać, że przestępcy przeniosą się do Polski. Możliwe jest też inne rozwiązanie – że powiadomimy Brukselę o wzroście wyłudzeń VAT albo do takich wniosków dojdzie sama KE. Efekt będzie ten sam – Komisja uchyli wszystkie zgody na ten eksperyment. Komisja Europejska twardo bowiem podkreśla, że powszechne odwrotne obciążenie będzie eksperymentem, a nie docelowym rozwiązaniem. Ma być tylko do połowy 2022 r. Co więcej, obejmie jedynie transakcje o wartości powyżej 10 tys. euro. – To kolejny dowód na niechęć Brukseli do tego projektu – uważa Tomasz Michalik, doradca podatkowy i partner w MDDP. Przypomina, że Czesi i Austriacy chcieli, aby obowiązywał on przynajmniej przez 10 lat. Zdaniem Romana Namysłowskiego, partnera w Crido Taxand, już sam ten pomysł jest przejawem desperacji. Przyznaje jednak, że gdyby wszedł on w życie, byłby to koniec VAT w kształcie, jaki dziś znamy. VAT wymyślił Niemiec, a rozwinął Francuz.

Dr Michał Wilk Uniwersytet Łódzki fot. mat. prasowe. Koncepcję VAT jako rodzaju podatku obrotowego opracował niemiecki przedsiębiorca Carl Friedrich von Siemens w 1919 r. VAT został wprowadzony we Francji w 1954 r. – na potrzeby krajowe, a nie wspólnotowe. W latach 70. kontrole graniczne pozwalały na weryfikowanie wywozu towarów. Myślę, że nikt nie przewidywał, iż VAT może być powodem na taką skalę. oszustw podatkowych W 1993 r. między państwami unijnymi zabrakło konsensusu, aby zrealizować model docelowy. System przejściowy miał obowiązywać przez cztery lata, a trwa do dziś.
