41
pl

https://mswia.gov.pl/pl/aktualnosci/15274,Szef-MSWiA-w-Radiowej-Trojce-Doprowadzilismy-do-tego-ze-Komisja-Europejska-wycof.html
Szef MSWiA w Radiowej Trójce: Doprowadziliśmy do tego, że Komisja Europejska wycofuje się z planów automatycznej relokacji - Aktualności -  Ministerstwo Spraw Wewnętrznych i Administracji
- To jest symbol do czego prowadzi polityka Zachodniej Europy, polityka otwartych drzwi. Prowadzi do ataków terrorystycznych oraz prowadzi do tego, że mamy do czynienia w Calais z obozem imigrantów – powiedział minister Mariusz Błaszczak odnoście likwidacji obozu na północy Francji. Szef MSWiA podkreślił, że jeżeli Polską nadal rządziłaby koalicja PO-PSL podobny problem mógłby mieć miejsce również w naszym kraju. Minister przypomniał, że obecnemu rządowi udało się zbudować sojusz państw wokół koncepcji sprzeciwu wobec relokacji imigrantów. - Doprowadziliśmy do tego, że Komisja Europejska wycofuje się z planów automatycznej relokacji – podkreślił minister Mariusz Błaszczak oraz dodał, że powinno się stosować metody hamowania procesu napływu imigrantów takie jak zastosowała Australia – czyli polityka powrotów. Minister mówił także o zbliżającym się Święcie Niepodległości i marszach, które odbędą się tego dnia na terenie Warszawy. - Policja zapewni bezpieczeństwo wszystkim tym, którzy będą uczestniczyli w obchodach Święta Niepodległości. Mogę zapewnić, że nie powtórzą się wydarzenia sprzed 3 lat kiedy to spłonęła budka strażnicza przy Ambasadzie Rosji – podkreślił minister. Szef MSWiA przyznał również, że mamy do czynienia z próbą wywołania awantur ze strony środowisk, które zamierzają pikietować na trasie Marszu Niepodległości. - Zarejestrowanie przez urzędników Prezydent Hanny Gronkiewicz-Waltz tych manifestacji na trasie marszu niewątpliwie prowadzi do zagrożeń – podkreślił minister Mariusz Błaszczak. Szef MSWiA był gościem Radiowej Trójki. 


