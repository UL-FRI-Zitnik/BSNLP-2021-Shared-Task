439
ua

http://www.kmu.gov.ua/control/uk/publish/article?art_id=249408528&cat_id=244277212
Урядовий портал :: Європейська Комісія підтримує запровадження безвізового режиму з Україною - зустріч Павла Клімкіна та Франса Тіммерманса
17 жовтня в Брюсселі відбулася зустріч Міністра закордонних справ України Павла Клімкіна з Першим віце-президентом Європейської комісії з питань кращого управління, міжінституційних відносин, верховенства права та Хартії фундаментальних прав Франсом Тіммермансом Сторони детально обговорили основні питання порядку денного відносин між Україною та ЄС, зокрема перспективи лібералізації Європейським Союзом візового режиму для громадян України та завершення процесу ратифікації Угоди про асоціацію. П. Клімкін поінформував співрозмовника про прогрес нашої держави у практичній імплементації реформ, підкресливши виконання Україною усіх зобов’язань, передбачених Планом дій з візової лібералізації. Ф. Тіммерманс , у свою чергу, відзначив повну підтримку Європейською Комісією щонайшвидшого запровадження безвізового режиму з Україною. Під час зустрічі також було обговорено ситуацію на сході України та стан виконання Мінських домовленостей. Міністр закордонних справ України наголосив на необхідності збереження консолідованої позиції ЄС у питанні подальшого санкційного тиску на РФ до моменту повного відновлення територіальної цілісності та суверенітету України.


