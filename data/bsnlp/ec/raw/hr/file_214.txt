214
hr

http://www.h-alter.org/vijesti/europska-komisija-odobrila-gmo-proizvode-za-upotrebu-u-hrani-i-hrani-za-zivotinje
Europska komisija odobrila GMO proizvode za upotrebu u hrani i hrani za životinje - H-Alter - Udruga za medijsku kulturu
Europska komisija danas je odobrila stavljanje na tržište proizvoda za primjenu u hrani i hrani za životinje koji sadrže razne oblike genetski modificiranog kukuruza, sastoje se od njega ili se od njega proizvode. Tih jedanaest genetski modificiranih organizama prošlo je sveobuhvatan postupak odobrenja, uključujući pozitivno znanstveno mišljenje Europske agencije za sigurnost hrane (EFSA).

Odobrenja vrijede deset godina, a na sve proizvode proizvedene od tih genetski modificiranih organizama primjenjivat će se stroga pravila EU-a o označivanju i sljedivosti. Odluke o odobrenju ne odnose se na uzgoj.

Članak je objavljen u sklopu projekta 'U dnevnom ritmu' koji sufinancira Agencija za elektroničke medije (Fond za poticanje pluralizma i raznovrsnosti elektroničkih medija).


