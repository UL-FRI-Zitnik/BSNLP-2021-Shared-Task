437
ua

http://prorozvytok.com/tag/%D1%94%D0%B2%D1%80%D0%BE%D0%BF%D0%B5%D0%B9%D1%81%D1%8C%D0%BA%D0%B0-%D0%BA%D0%BE%D0%BC%D1%96%D1%81%D1%96%D1%8F/
Європейська Комісія – Про економічний розвиток
Наприкінці червня 2016р. Європейський інвестиційний фонд та Європейська Комісія оголосили про запуск схеми гарантування кредитів малому бізнесу з сектору креативної економіки (культурних та креативних індустрій) обсягом 121 млн євро. Очікується, що завдяки цій схемі банки та інші фінансові організації нададуть понад 600 млн євро кредитів організаціям креативної економіки. Схема покриватиме до 70% ризику неповернення окремих кредитів організаціям креативної економіки і до 25% ризику загального кредитного портфелю для організацій креативної економіки банкам-учасникам. Добротний фінансовий інструмент для розвитку одного з найдинамічних секторів європейської економіки.

(офіційно – Державна казначейська служба України) – це серце бюрократичної системи сьогоднішньої України, її втілення, її уродливе обличчя, її символ. Це – головна система саботажу реформ в Україні. Нові реформатори у владі ще не збагнули або ще не стикнулись з цим монстром. Про реформування Держказначейства наразі не чути. А це наскрізь прогниле утворення не лише гальмує реформи, воно дискредитує саме поняття реформ. Більшість нормальних людей не стикалось з цією установою, і справедливо пильнує реформи, бюджети, призначення міністрів – для них/нас – це – реформи. А реформи і нові бюджети треба втілювати, – оплачувати – і тут вступає в гру Держказначейство. Через те, що у нас застряли в Казначействі кошти Європейського Союзу на реалізацію проекту Лабораторії міського простору , в останні місяці особисто занурився у гниль цієї системи. Це треба ламати по-живому і ось чому і як.

18 жовтня 2013р. мав нагоду взяти участь у круглому столі під час VI нвестиційного саміту в Донецьку. Зважаючи на те, що ми ( PPV Knowledge Networks ) заходимо в проект, фінансований ЄС ENPI CBC PLBYUA , із рекультивації 80 га пост-індустріальних територій на територіях колишніх родовищ сірки в Яворові та Новому Роздолі у Львівській області та створення там індустріальних парків, розуміти, де і як розвиваються індустріальні парки в Україні треба. 

Новий Голова Нацбанку Ігор Соркін однією з перших заяв оголосив про намір знижувати ставки по кредитам . Певно лише коли ставки почали переходити межу здорового ґлузду (якщо 25% по депозитам – якою має бути вартість кредитних коштів), державні органи почали принаймні звертати увагу на проблему. А проблема критична – в Україні зухвало бракує капіталу – передусім малому і середньому бізнесу (МСБ).


