122
cz

http://www.kpc-group.cz/inside/tag/evropska-komise/
Evropská komise | INSIDE
Na rozvoj plánu rozvoje vysokorychlostních sítí NGA v České republice bude nově dohlížet externí specialista Ján Šebo z firmy TelTemp, poslaný do Prahy Evropskou komisí. Projekt totiž nabírá zpoždění, a tak se všichni v čele s ministerstvem průmyslu a obchodu snaží, aby byl včas hotový tak, aby byl zachován nárok na peníze z fondů EU.

Zájemci o čistě mechanická auta, která nejsou prošpikována technologiemi, by si měli pospíšit s jejich koupí (ačkoliv na trhu už stejně příliš takových modelů není). Evropská komise totiž plánuje, že na území států Evropské unie zavede povinnost implementace 19 specifikovaných inteligentních asistenčních systémů ve všech nových automobilech.

Evropská komise obvinila Facebook z toho, že úředníkům EU předal zkreslené informace související se schvalovacím procesem při převzetí chatovací aplikace WhatsApp. Facebooku hrozí pokuta ve výši procenta ročních tržeb, čili okolo 180 milionů USD.

Evropská komise spustila nové centrální datové centrum v obci Betzdorf v Lucembursku. O specifikacích tohoto datacentra toho zatím není příliš známo - snad jen to, že splňuje certifikaci Tier IV a komisi bude k dispozici 30 sálů se servery.

Navigační systém Galileo, jehož sídlo je lokalizováno v Praze, byl Evropskou komisí oficiálně spuštěn. Řešení má konkurovat americkému GPS s tím, že k úplnému dokončení s vypuštěním všech zbývajících družic by mělo dojít do roku 2020.

Japonské společnosti Sony, Panasonic a Sanyo dostaly od Evropské komise pokutu v celkové výši 166 milionů eur za to, že při výrobě baterií mezi lety 2004 a 2007 využívaly kartel k dohodě o dočasném navýšení cen produktů.

Společnost Oracle má v následujících třech letech v plánu investovat ve členských státech EU celkově 1,4 miliardy amerických dolarů do výuky informatiky. Jde o jeden z výstupů společného projektu Evropské komise a asociace Digitaleurope zaměřeného na digitální dovednosti a pracovní místa.

Evropská komise schválila záměr společnosti Microsoft koupit za 26 miliard amerických dolarů sociální síť LinkedIn. A mimochodem, pokud zde máte účet, pak vězte, že touto akvizicí získal cenu asi tisícovky, což je poměrně slušné.

Evropská komise Slovensku odblokovala čtyři pozastavené operační programy v souhrnné hodnotě téměř půl miliardy eur. Významnou měrou se o to zasloužil úřad vicepremiéra Petra Pellegriniho pro investice a informatizaci.

Americký Microsoft nabídl Evropské komisi ústupky kvůli plánovanému převzetí profesní sociální sítě LinkedIn. Antimonopolní odbor komise vyjádřil obavy týkající se přidružení LinkedInu k Microsoftu a získání jeho povolení tak zatím není jisté.

Yahoo přiznalo další únik dat z miliardy (!) účtů. Nový únik z roku 2014 může ještě zásadněji ohrozit prodej společnosti. Vláda vydala nařízení o otevřených datech platné od 1. ledna 2017. Instituce státní správy musí začít zveřejnovat informace spadající pod jedenáct souborů dat, mají na to rok. Česko začne budovat kybernetickou armádu. Povede ji šéf NBÚ Navrátil, budou najímáni hackeři.


