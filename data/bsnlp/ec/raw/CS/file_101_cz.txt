101
cz

http://www.lupa.cz/clanky/evropska-komise-chce-regulovat-chatovaci-aplikace-jako-operatory/
Evropská komise chce regulovat chatovací aplikace jako operátory - Lupa.cz
Komise se tak podle a Reuters chystá rozšířit povinnost dodržovat některá pravidla i na poskytovatele těchto služeb. Jak konkrétně, to mají úředníci odhalit v průběhu září. Hlavní změny by měly spočívat v tom, že by aplikace – podobně jako telekomunikační firmy – musely umožnit přístup ke komunikaci bezpečnostním složkám. Změnit by se ale mělo i to, jakým způsobem mohou využívat data o uživatelích pro komerční účely. V tomto ohledu jsou operátoři mnohem více omezení. Na snahu Komise se lze dívat z několika pohledů. Tím jedním je otázka soukromí a argumentace „bojem proti terorismu“ k dalším a dalším změnám k horšímu. Druhý pohled, v tomto případě také hodně pravděpodobný, je vítězství lobby telco operátorů, kterým chatovací aplikace už delší dobu likvidují doposud poměrně zajímavý trh s posíláním SMS zpráv. Právě revize ePrivacy směrnice by pak měla aplikace jako je WhatsApp, Skype, Viber, Snapchat, Facebook Messenger, Kik (a řadu dalších) postavit v regulaci na úroveň telekomunikačních operátorů. Jedním z nových omezení by pak mohlo být i to, že Evropa bude požadovat, aby provozovatelé svá datacentra pro evropské uživatele provozovali přímo v Evropě. Což nejenom zajistí možnost od nich vybírat další peníze, ale také je legislativně podřídí místním pravidlům. Zajistí to také možnost dožadovat se přístupu k datům v datových centrech uložených. Vše se to nakonec vrací k obvyklému tématu terorismu a snaze postavit šifrování mimo zákon. Dvě mouchy jednou ranou.

Jakmile se vybuduje infrastuktura pro blokování webů umožnujících sázky, stačí jen jedním příkazem blokovat taky servery umožňující chatování. Všechny komunikátory budou mít povolenou jedinou bránu / server na území ČR a to nejlépe na ministerstvu financí. S poplatkem za bajt a povinnou registrací odevzdáním DNA. V případě nepovolené komunikace (šifrování, obejití autorizace nebo řeč v náznacích) zasáhne Celní správa s traktoristou v čele. Jak prosté, že? To vše za potlesku vohnoutů, nováků a.

Podle mě by měli regulovat veškerou vzdálenou komunikaci jako operátory. Co kdyby si nedej bože teroristi vyrobili neregulovaný telefon z provázku a dvou kelímků od jogurtu!


