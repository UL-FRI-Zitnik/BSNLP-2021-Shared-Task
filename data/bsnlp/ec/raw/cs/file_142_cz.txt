142
cz

http://www.rozhlas.cz/zpravy/ekonomikavevrope/_zprava/evropska-komise-zrejme-prehlizela-problemy-s-merenim-emisi-u-aut--1649825
Evropská komise zřejmě přehlížela problémy s měřením emisí u aut | Ekonomika v Evropě
Evropská komise falšování měření emisí přehlížela (ilustrační foto) Foto: Reuters O falšování měření emisí se v evropských institucí zřejmě vědělo, ale neřešilo se to. Vyplývá to z dosavadního vyšetřování speciální komise Evropského parlamentu, kterou europoslanci zřídili po vypuknutí skandálu s automobilkou Volkswagen.

Speciální komise už půl roku vyslýchá bývalé komisaře, zástupce automobilek nebo i samotné členské státy. Podle členky vyšetřovacího výboru europoslankyně Kateřiny Konečné (KSČM) se snaží přijít na to, proč podvádění s měřením emisí vyšlo najevo tak pozdě. „Jak je to možné, že poměrně dlouhou dobu je evidentní, že řada lidí v Evropské komisi tušilo, že něco takového existuje. Nikdo s tím přitom nic nedělal. A také jsou tu důkazy z odborných center, které říkají, že k něčemu takovému dochází a nikdo se jimi nezabýval,“ diví se Konečná. 

O falšování měření emisí Evropská komise věděla, ale neřešila to. O vyšetřování hovoří Pavlína Nečásková.

Vyšetřovací komise chce zajistit, aby se emise měřily v reálném provozu u aut, která se už používají. Plánuje také v budoucnosti zvýšit pravomoce Evropské komise, aby mohla měření emisí lépe hlídat. S celkovými výsledky šetření chce přijít až na jaře příštího roku. 


