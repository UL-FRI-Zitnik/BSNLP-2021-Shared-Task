320
sl

http://www.demokracija.si/fokus/tag/Evropska%20komisija
Prikazovanje prispevkov po oznaki: Evropska komisija
Zdravniška zbornica Slovenije je na Evropsko komisijo vložila pritožbo zoper Slovenijo zaradi dodeljevanja državne pomoči nekaterim javnim zdravstvenim zavodom. Po njihovi oceni so javne bolnišnice neupravičeno na boljšem v primerjavi z zasebniki s koncesijo. Kot poroča današnji Dnevnik, mora država komisijo z odgovorom seznaniti do 12. januarja.

Ministrstvo za zdravje je v odzivu na opozorilo Evropske komisije zaradi zamude pri vnosu določb tobačne direktive v pravni red pojasnilo, da je predlog zakona o omejevanju uporabe tobačnih in povezanih izdelkov že v DZ po rednem postopku. Na ministrstvu pričakujejo, da bo zakon sprejet v prvih mesecih leta 2017, o čemer so že obvestili komisijo.

Evropska komisija bo po napovedih danes objavila priporočilo glede začasnega nadzora na notranjih mejah, ki ga izvaja pet držav članic EU, med njimi tudi Avstrija na avstrijsko-slovenski meji. Gre za priporočilo glede morebitnega podaljšanja mejnega nadzora Svetu EU, ki mora odločitev o tem sprejeti do 12. novembra.


