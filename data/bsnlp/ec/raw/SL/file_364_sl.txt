364
sl

https://www.borzen.si/sl/Domov/menu1/Informacije/Novice/Aktualne-novice/ArticleID/424/Evropska-komisija-odobrila-spremembe-podporne-sheme
Evropska komisija odobrila spremembe podporne sheme - Borzen, d.o.o.
Evropska komisija je odobrila spremembe slovenske podporne sheme za OVE in SPTE. Po navedbah Agencije za energijo naj bi bil razpis za nove naprave objavljen že letos, še pred tem pa mora biti uveljavljena nova Uredba o podporah električni energiji, proizvedeni iz obnovljivih virov in v soproizvodnji z visokim izkoristkom, kar bo zagotovilo pristojno Ministrstvo za infrastrukturo. S spremembo podporne sheme v Sloveniji uvajamo konkurenčni postopek izbora projektov proizvodnih naprav na obnovljive vire in soproizvodnih naprav z visokim izkoristkom, kar naj bi zagotavljalo, da bo podpora dodeljena res najučinkovitejšim projektom proizvodnje električne energije iz obnovljivih virov in iz soproizvodnje z visokim izkoristkom.


