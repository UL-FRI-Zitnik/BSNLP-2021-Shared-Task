119
cz

http://www.securitymagazin.cz/zpravy/evropska-komise-se-probudila-musime-vedet-kdo-prekracuje-hranici-eu-1404053695.html
Evropská komise se probudila: Musíme vědět, kdo překračuje hranici EU | SECURITY MAGAZÍN
Také lidé, kteří k cestě do Evropské unie nepotřebují vízum, by se měli v budoucnu elektronicky registrovat, uvedl dnes německý deník Die Welt. Berlín ČTK - Podobný systém už nyní funguje ve Spojených státech. Při cestách do EU by se týkal osob starších 18 let, které by za příslušné povolení platili pět eur (135 korun). Evropská unie si od chystaného opatření slibuje, že jí pomůže ověřit, zda daná osoba představuje bezpečnostní nebo zdravotní riziko ještě předtím, než do některé ze zemí unie přijede. "Musíme vědět, kdo naši hranici překračuje," nechal se již dříve slyšet eurokomisař Dimitris Avromopulos , odpovědný za tuto problematiku. Evropská komise věří, že nový systém evropských cestovních informací označovaný jako ETIAS neovlivní negativně turistický ruch. Vyplnění elektronického formuláře má trvat zhruba deset minut. Zájemci o cestu do EU v něm budou muset vedle tradičních položek jako je jméno a bydliště uvést i údaje o svém zdravotním stavu, pobytech ve válečných zónách nebo o tom, jestli už byli trestáni. Úřady členských zemí unie pak budou data porovnávat se svými databázemi. Povolení k cestě do zemí EU, za které má být možné platit i kreditní kartou, budou lidé dostávat na pět let. Evropská komise by o něm měla rozhodovat již dnes.

SECURITY magazín je ve své tištěné podobě první a jediný český odborný časopis o komerční bezpečnosti a vychází od roku 1994. SECURITY magazín se orientuje především na profesionály v přímém výkonu služby v soukromých bezpečnostních agenturách a ve firmách, které poskytují technické bezpečnostní služby. Je určen také manažerům, kteří uvedené služby prodávají a řídí a bezpečnostním specialistům, kteří bezpečnostní služby nakupují v soukromém i státním sektoru. Zkušenosti a informace v SECURITY magazínu jsou ale určeny i laické veřejnosti, potenciálním zákazníkům, kteří o bezpečnosti velmi často mluví a ne vždy jí rozumí nebo chápou její specifika. SECURITY magazín chce tradiční spoluprací s akademickým prostředím a experty v oboru dokázat, že komerční bezpečnost je multioborová disciplína, úzce propojená požadavky norem a předpisů a je v mnoha ohledech založena na moderních vyspělých technologiích, které mohou instalovat a provozovat pouze vzdělaní specialisté.


