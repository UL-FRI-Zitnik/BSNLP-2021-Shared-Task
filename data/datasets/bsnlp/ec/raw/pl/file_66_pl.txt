66
pl

http://www.benchmark.pl/aktualnosci/komisja-europejska-ofiara-ataku-ddos.html
Komisja Europejska ofiarą ataku DDoS
Nieznani cyberprzestępcy przeprowadzili atak DDoS na Komisję Europejską, utrudniając tym samym dostęp do Internetu przez kilka godzin. KE potwierdziła te informacje dodając od razu, że żadne dane nie zostały w ten sposób naruszone. Nie byliśmy w stanie pracować po południu [w czwartek], ponieważ dwukrotnie odcięto nas od Internetu na kilka godzin” poinformowała Komisja Europejska. Nie wiadomo kto i w jakim celu skierował atak DDoS w stronę KE. Sytuacja jest już jednak podobno pod kontrolą, a dochodzenie w tej sprawie zostało wszczęte. Jak wynika z danych opublikowanych przez firmę Akamai, liczba ataków DDoS nie wzrosła z roku na rok, ale zwiększyła się za to ich wielkość. Obecnie cyberprzestępcy są w stanie nie tylko utrudnić, ale wręcz sparaliżować pracę na kilka godzin. Coraz częściej wykorzystują w tym celu Internet Rzeczy tak jak miało to miejsce w przypadku ataku na Internet” . Firma jest przekonana, że intensywność ataków będzie dynamicznie wzrastać. Źródło: The Inquirer.


