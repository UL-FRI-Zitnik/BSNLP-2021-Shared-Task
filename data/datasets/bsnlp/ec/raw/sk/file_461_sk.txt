461
sk

http://www.europskaunia.sk/europska_komisia
Európska komisia | Inštitúcie | Orgány a inštitúcie | Euro Encyklopédia | Europskaunia
Európska komisia. Európska komisia je politicky nezávislá, kolegiálna inštitúcia, ktorej poslaním je brániť záujmy Európskej únie. Vzhľadom na fakt, že EK má takmer exkluzívne právo navrhovať legislatívu, je považovaná za motor európskej integrácie. Pre Radu ministrov a Európsky parlament pripravuje legislatívne návrhy. Zároveň má kontrolnú a správnu úlohu. EK má na starosti prípravu spoločných politík, prípravu rozpočtu a jeho spravovania. Ako strážkyňa dohôd zároveň dohliada na rešpektovanie európskej legislatívy. V prípade jej porušovania môže členské štáty varovať alebo potrestať. EK sa môže so žiadosťou na finančné sankcie V snahe o účinné presadzovanie rozpočtového dohľadu v eurozóne bol stanovený systém sankcií na posilnenie presadzovania preventívnej a nápravnej časti Paktu stability a rastu.

obrátiť na Európsky súdny dvor. Nominácia. EK navrhuje Rada EÚ po dohode s členskými štátmi na funkčné obdobie piatich rokov. Navrhnutí členovia komisie musia prejsť schvaľovacím procesom pred poslancami Európskeho parlamentu, ktorý má právomoc Komisiu neschváliť. Zloženie. EK bola spočiatku zložená z dvoch členov väčších členských štátov a po jednom z menších. Situácia sa zmenila po rozšíreniach keď sa pomer zmenil na jedného komisára za krajinu. Túto zmenu zaviedla do zloženia komisie dohoda z Nice. Francúzsko a ďalšie veľké krajiny únie vyjadrili nespokojnosť s modelom, v ktorom mal štát ako Malta rovnaký vplyv ako Nemecko. Každá krajina má jedného komisára, ktorý je zodpovedný za určitú oblasť. K poslednej zmene v zložení Komisie došlo po pristúpení Chorvátska v júli 2013. Súčasným predsedom EK je bývalý portugalský premiér


