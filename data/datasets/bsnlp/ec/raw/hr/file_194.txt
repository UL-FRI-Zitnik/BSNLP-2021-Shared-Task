194
hr

http://www.diplomacija.hr/hr/novosti/europska-komisija-dekan-akademik-slaus-imenovan-u-rise/
Europska komisija: dekan akademik Šlaus imenovan u RISE - Novosti - Visoka škola međunarodnih odnosa i diplomacije Dag Hammarskjöld
Europska Komisija imenovala je dekana VŠMOD DH akademika Ivu Šlausa za člana Research, Innovation and Science Policy Experts (RISE) High Level Advisory Body (HLAB). RISE HLAB se sastoji od četiri grupe: Otvorena znanost, Otvorene inovacije, Otvoreno prema svijetu i Ekonomija otvorena prema znanosti i tržištu. Ivo Šlaus imenovan je predsjednikom grupe Otvoreno prema svijetu. Zadatak RISE HLAB, posebno grupe Otvoreno prema svijetu je strateško savjetovanje i podrška Europskom povjereniku za istraživanje, znanost i inovacije, gospodinu Carlosu Moedasu, ali i potpredsjednici Komisije za vanjsku politiku gospođi Federica Mogherini. RISE HLAB će osigurati da istraživanje i inovacije doprinesu održivom i socijalno inkluzivnom ekonomskom razvoju EU i asociranih država u globalnom svijetu.


