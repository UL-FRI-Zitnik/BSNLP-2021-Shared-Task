325
sl
2016-12-21T07:50:20+00:00
http://dne.enaa.com/E-druzba/po-googlu-in-applu-evropska-komisija-obtozuje-tudi-facebook.html
Po Googlu in Applu Evropska komisija obtožuje tudi Facebook
Evropska komisija je včeraj obtožila Facebook zaradi zavajajočih informacij o prevzemu storitve za instantno sporočanje WhatsApp. Obtožba bi Facebook lahko stala odstotek letnega prometa, kar znaša približno 180 milijonov ameriških dolarjev. Kot poroča Reuters, je Facebook zadnji izmed velikanov v Silicijevi dolini, ki doslej še ni bil tarča obtožb Evropske komisije. Komisarka za konkurenco Margrethe Vestager je od Appla zahtevala plačilo davkov Irski v vrednosti 14 milijard dolarjev in Google obtožila izkoriščanja monopola na dveh ključnih tržiščih. Krive so sporne informacije pri prevzemu Whatsappa. Evropska komisija se je obesila predvsem na spremembe politike delovanja WhatsAppa avgusta letos, v kateri je pisalo, da bo WhatsApp mogoče delil določene telefonske številke uporabnikov s Facebookom. To je sprožilo nestrinjanje in raziskave številnih avtoritet o varnosti podatkov v Evropski uniji. Predvsem pa se je odločitev Facebooka razlikovala od informacij, ki jih je Komisiji posredoval pri prevzemu leta 2014. Facebook in WhatsApp naj bi bila povsem ločena. To naj bi bilo nasprotno s prvotnimi izjavami Facebooka pri nakupu WhatsAppa, ko je dejal, da v nobenem primeru ne bo združeval uporabniških računov obeh družbenih omrežij. “Predhodne raziskave Komisije kažejo na to, da nam je Facebook posredoval nepravilne in zavajajoče informacije med preiskovanjem nakupa Whatsappa,” je za Reuters povedala Vestager.

Čas za ugovor do konca januarja. Facebook se lahko na obtožbe pritoži oziroma ugovarja do 31. januarja 2017. Če bo pri sporu pravica dodeljena Evropski komisiji, bo Facebook moral komisiji plačati 1 odstotek celotnega letnega prometa, ki je v letu 2015 znašal 179 milijonov dolarjev. Podjetje se lahko pritoži na Evropskem sodišču. Facebook bo skušal popraviti napako in umakniti obtožbe. “Spoštujemo delo Komisije in prepričani smo, da bo podrobnejša raziskava pokazala, da je Facebook počel stvari v dobri veri,” je povedal vir znotraj Facebooka in dodal, da je podjetje vedno podajalo točne informacije o tehničnih sposobnosti in načrtih izdelkov ter storitev, kar velja tudi za nakup WhatsAppa. Facebook bo skušal najti skupen jezik s Komisijo in podal vse potrebne informacije, da se izogne neprijetnosti. Mitja Godnič.


