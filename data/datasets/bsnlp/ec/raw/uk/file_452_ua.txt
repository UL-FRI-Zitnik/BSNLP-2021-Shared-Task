452
ua

http://erasmusplus.org.ua/novyny/1282-khto-navchatymetsia-v-ievropeiskykh-universytetakh-tsiiei-oseni-yevropeiska-komisiia-oholosyla-tsohorichni-rezultaty-erazmus-spilni-prohramy-erazmus-mundus-31-05-2016.html
Хто навчатиметься в європейських університетах цієї осені? Європейська комісія оголосила цьогорічні результати Еразмус+: Спільні програми Еразмус Мундус (31/05/2016) — Національний Еразмус+ офіс в Україні
Генеральний Директорат з питань освіти та культури Європейської Комісії оголосив результати цьогорічного конкурсу програми Еразмус+: Спільні програми Еразмус Мундус. Загалом 6 8 студентів отримають нові стипендії на навчання, або продовжать свої дослідження в університетах країн-членів ЄС. За результатами конкурсу індивідуальних стипендій з навчальної ступеневої мобільності, 36 українських студенти отримали стипендії на навчання за спільними магістерськими програмами Еразмус Мундус (Erasmus Mundus Master Course – EMMC, Erasmus Mundus Joint Master Degrees – EMJMD). Чотири студенти здобуватимуть ступінь доктора філософії за спільними докторськими програмами (Erasmus Mundus Joint Doctorates - EMJD). У залежності від обраних магістерських та докторських програм, українські студенти розпочнуть своє навчання в університетах Австрії, Бельгії, Нідерландів, Великобританії, Іспанії, Швеції, Франції, Італії, Німеччини та Португалії. Окрім новообраних студентів, за результатами конкурсу 2015 року на магістерських та докторських програмах в університетах Європи навчається 28 студентів з України. Наступний період подання заявок на участь у конкурсах спільних програм відбудеться з жовтня 2016 р. по лютий 2017 р. За більш детальною інформацією просимо звертатись до Національного Еразмус+ офісу в Україні http://erasmusplus.org.ua/, +38 (044) 332-26-45, Ця електронна адреса захищена від спам-ботів. Вам потрібно увімкнути JavaScript, щоб побачити її.

(Іванна Атаманчук, Катерина Жданова). Отримайте додаткову інформацію щодо програм обміну Еразмус+ (Міжнародна кредитна мобільність) у відділі академічної мобільності/відділі міжнародних зв’язків Вашого вищого навчального закладу. Довідкова інформація: Програма Європейського Союзу Еразмус - це програма Європейського Союзу на період 2014-2020 рр., що підтримує проекти, партнерства, заходи і мобільність у сфері освіти, підготовки, молоді і спорту. Напрям КА1 «Навчальна мобільність» Програми Еразмус+ за проектами Міжнародної кредитної мобільності передбачає співпрацю для взаємного обміну студентами та працівниками вищих навчальних закладів на основі укладання двосторонніх міжінституційних угод між вищими навчальними закладами країн-членів програми та країн-партнерів. Спільні магістерські та докторські (PhD) програми реалізуються партнерствами вищих навчальних закладів країн-членів та партнерів Програми Еразмус+. Програми ступеневої мобільності передбачають навчання, принаймні, у двох ВНЗ з країн-членів програми Еразмус+ з отриманням ступеня магістра (для магістерських програм) або PhD (для докторських програм). Тривалість навчання складає 1/ 1,5/ 2 роки для магістерських програм і 3 роки для докторських програм. Такі програми відбирають у рамках щорічних конкурсів. Програми відкриті для учасників з усього світу.


