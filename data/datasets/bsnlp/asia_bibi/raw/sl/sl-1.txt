sl-1
sl
2018-11-08
http://www.24ur.com/novice/svet/zaradi-zenske-oproscene-bogokletja-pakistanci-na-nogah.html
Zaradi ženske, oproščene bogokletja, Pakistanci na nogah

Potem ko so pakistanske oblasti v sredo iz zapora predčasno izpustile kristjanko Asio Bibi, obsojeno na smrtno kazen, ker naj bi žalila muslimanskega preroka Mohameda, so pakistanske oblasti sporočile, da je ta na varnem kraju v državi. Medtem pa so v državi znova izbruhnili protesti, udeleženci zanjo, navkljub odločitvi sodišča, še naprej zahtevajo njeno usmrtitev.

Iz zapora v mestu Multan so v sredo izpustili kristjanko Asio Bibi , ki je pretekli teden oproščena bogokletja, zaradi katerega je prestajala smrtno kazen. Bibijeva, sicer mati pet otro k, se je leta 2009 zapletla v spor s svojimi sosedami leta 2009 med delom v sadovnjaku, ker ji kot kristjanki niso dovolile, da bi se dotaknila posode z vodo. V sporu je po navedbah imama užalila preroka Mohameda, zaradi česar so jo obsodili na dosmrtno ječo.


Navkljub temu, da jo je pakistansko vrhovno sodišče minuli teden oprostilo, je Abibijeva ostala v zaporu, saj so se zagovorniki radi kalnih politik in njihovi podporniki odpravili na ulice in zahtevali njeno takojšnjo usmrtitev. Pakistanske oblasti so se ravno zaradi bojazni, da se nemiri na ulicah ne bi še bolj okrepili, odločile, da jo bodo zadržale v državi oziroma ji preprečile, da jo zapusti, poroča BBC .

Medtem so tamkajšnji mediji poskrbeli za zmedo, ko so objavili, da so Abibijevo odpeljali v drugo državo. Pakistanske oblasti so to potezo označile za ’ekstremno neodgovorno’ ravnanje, ker mediji niso počakali na uradno potrditev občutljive informacije. Njihove objave so temeljile na izjavah njenega odvetnika, Saiful Muluka , ki se je zatekel na Nizozemsko, potem ko so mu v domači državi grozili s smrtjo.

Medtem pa je ZDA, Veliko Britanijo in Kanado za podelitev azila zaprosil tudi njen mož, saj je življenje njune druž ine v Pakistanu po njegovem mnenju prenevarno. Tako naj bi jim več evropskih držav že ponudilo pomoč.

Pakistanske oblasti, ki so islamističnim skupinam v zameno za umiritev razmer ponudile, da Abibijeva države ne bo mogla zapustiti, so napovedale, da bodo glede tega začele tudi uradne postopke.

Navkljub njihovim napovedim pa so na ulicah mesta Karači znova izbruhnili protesti podpornikov islamističnih strank in pozivali k njenemu obglavljenju. "Lahko žrtvujemo svoja življenja, ne moremo pa popuščati glede spoštovanja preroka," je dejal eden od govornikov na protestih.
