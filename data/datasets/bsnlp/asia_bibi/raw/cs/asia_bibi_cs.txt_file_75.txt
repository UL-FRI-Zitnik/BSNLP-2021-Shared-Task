cs-75
cs
2018-11-01
https://www.irozhlas.cz/zpravy-svet/pakistan-islamabad-asia-bibiova-krestanka-muhamed-urazka-rouhani-protesty_1811011607_och
Radikální muslimové protestují v Pákistánu druhým dnem proti osvobození křesťanky

Manžel Bibiové Ašik Masíh se v polovině října vrátil s dětmi z Británie do Pákistánu a čeká, až se k nim bude jeho žena moci připojit, dodal bratr. Manželé společně vychovávají pět dětí - tři má Masíh z prvního manželství, další dvě má s Bibiovou. Střety s policií. Bibiová byla zatčena v roce 2009 po hádce s muslimskými ženami, které odmítly napít se z nádoby, jíž se předtím dotkla křesťanka. Krátce nato Bibiovou obvinily, že urazila proroka Mohameda. Rodina a právníci Bibiové tvrdí, že nikdy proroka neurazila, a poukazují při tom na protichůdné výpovědi svědků. Podle soudců nejvyššího soudu nebyli státní zástupci schopni dokázat, že Bibiová porušila zákon. Tvrdé zastánce islámu verdikt soudu rozhořčil a vyzývají, aby byla Bibiová veřejně oběšena. Více než tisícovka nespokojenců ve čtvrtek - stejně jako ve středu - zablokovala hlavní tah mezi metropolí Islámábádem a nedalekým Rávalpindí. Na různých místech východní provincie Paňdžáb se stovky demonstrantů střetly s policií. Reforma justice. Pákistánský premiér Imran Chán přitom ve středečním večerním televizním projevu vyzýval obyvatele ke klidu a k respektování rozhodnutí soudu. „Nedovolíme, aby byly páchány škody. Nedovolíme blokování dopravy,“ řekl politik, který v minulosti proslul jako špičkový hráč kriketu. Jeho projev následoval po výzvách předsedy islamistické strany Tehríke Labajk, který žádal svržení premiéra Chána a smrt pro předsedu nejvyššího soudu a další dva soudce, kteří trest smrti zvrátili. „Jejich osobní strážci, řidiči nebo kuchaři by je měli zabít,“ řekl. Novým pákistánským premiérem byl zvolen Imran Chán. Kriketová hvězda složí přísahu v sobotu Číst článek Islámský duchovní Háfiz Saíd, kterého Spojené státy a Indie viní z přípravy teroristických útoků v indické finanční metropoli Bombaji se 166 oběťmi z roku 2008, vyzval k novým protestům v pátek. Uskutečnit by se podle něj měly po pátečních modlitbách.

Opoziční poslanci naopak ve čtvrtek v parlamentu vyzvali k reformě justice a kontroverzního pákistánského zákona o rouhačství, aby lidé jako Bibiová netrávili dlouhé roky ve vězení, napsala agentura AP.
