pl-3
pl
2018-11-03
https://www.rp.pl/Przestepczosc/181109863-Prawnik-Asii-Bibi-uciekl-z-Pakistanu.html
Prawnik Asii Bibi uciekł z Pakistanu

, ale wyrok spowodował gwałtowne demonstracje radykalnych islamistów. Zagrozili oni śmiercią kobiecie i jej prawnikowi. Poniżej dalsza część artykułu.

Prawnik oświadczył, że pozostanie w kraju jest dla niego zbyt niebezpieczne. Wcześniej zapowiadał, że będzie próbował wydostać z kraju również Asię Bibi, ale obecnie stało się to niemożliwe. Po tym jak oskarżoną o bluźnierstwo chrześcijankę uniewinnił pakistański Sąd Najwyższy w wielu miastach w kraju doszło do protestów islamistów. Radykałowie zablokowali drogi m.in. w miastach Karaczi i Lahore. Po kilku dniach negocjacji, minionej nocy radykalne islamskie partie zawarły porozumienie z władzami Pakistanu. Aby zakończyć trwające od kilku dni protesty islamistów władze postanowiły, że nie wypuszczą Asii Bibi z kraju. Jej obrońca przypomniał, że w ostatnich latach, gdy siedziała ona w więzieniu, kilkakrotnie próbowano ją zabić. Obrońcy chrześcijanki oskarżyli pakistański rząd o kapitulację wobec ekstremistów. Asia Bibi to 47-letnia chrześcijanka, która po sprzeczce z muzułmańskimi sąsiadkami została oskarżona o bluźnierstwo i skazana na karę śmierci. Po ośmiu latach w więzieniu Sąd Najwyższy ostatecznie oczyścił ją z zarzutów i pozwolił wyjść na wolność. Sprawa Asii Bibi od wielu miesięcy wywoływała w Pakistanie kontrowersje. Przepisy o bluźnierstwie są bowiem popierane przez większość społeczeństwa.
