cs-465
cs
2018-09-25
http://www.prvnizpravy.cz/zpravy/zpravy/n-tv-argumenty-usa-proti-nord-stream-2-nemecko-nepresvedcily/
N-TV: Argumenty USA proti „Nord Stream-2" Německo nepřesvědčily!

Německý průmysl nebude ustupovat rostoucímu tlaku ze strany vlády Spojených států, aby upustil od plynovodu „Nord Stream - 2“, a kupoval americký plyn namísto ruského zemního plynu, sdělila německá televizní stanice N-TV. Vládě Spojených států to dal najevo prezident Spolkového svazu německého průmyslu (BDI) Dieter Kempf. Nejenže „zůstal neoblomný“ ve sporu s Washingtonem ohledně „Nord Stream - 2“, ale také se vyjádřil velmi jasně k ukončení výstavby ruského plynovodu, poznamenala N-TV. „Myslím si, že je velmi problematické, když třetí země intervenuje do našich dodávek energie. A nezáleží na tom, zda jsou to sankce nebo argumenty jako „Proč potřebujete druhý plynovod, kupujte náš plyn. Stát, stejně jako podniky, by měl mít právo nezávisle rozhodovat, zda potřebují druhý zdroj," řekl šéf Federace německého průmyslu.

Navíc na německém trhu je americký plyn „naprosto nekonkurenční" , zdůraznil Dieter Kempf. Aby ho Německo chtělo koupit, „musela by být cena přijatelná" , dodal prezident BDI. „Skutečnost, že cena těžby je nízká, nic neznamená. Plyn je stále nutné přepravit přes Atlantik. Sám to neudělá. Kromě toho musí být pro přepravu nejprve převeden do kapalného stavu a pak opět do plynného stavu," vysvětlil Kempf. „Můžeme dostat plyn přes potrubí. Máme jedno, a abychom zvýšili spolehlivost dodávek energie vystupuje německý byznys za vybudování druhého plynovodu,“ dodal zřetelně.
