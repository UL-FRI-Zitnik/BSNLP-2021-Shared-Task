cs-117
cs
2018-05-04
http://www.prvnizpravy.cz/zpravy/byznys/v-nemecku-byly-zahajeny-prace-na-vystavbe-plynovodu-nord-stream-2/
V Německu byly zahájeny práce na výstavbě plynovodu Nord Stream-2

Na ploše asi šesti hektarů se začala hloubit jáma pro základy přijímací stanice plynu a pro servisní budovu. Podle zástupce společnosti Nord Stream pokračují práce v souladu s harmonogramem. Dosud nebylo vydáno povolení pro výstavbu u všech dotčených zemí. Kromě Německa byla výstavba plynovodu schválena pouze Finskem. Očekává se, že Švédsko, Rusko a Dánsko poskytnou také potřebná povolení. "Jsme přesvědčeni, že dostaneme všechna příslušná povolení," uvedl zástupce dceřiné společnosti Gazpromu. V Dánsku část „Nord Stream-2“ bude vedena paralelně s již existující první větví „Nord Stream“ ve 12 mílové námořní zóně. Dánsko na takové trase trvalo, zástupce společnosti Nord Stream věří, že proti Nord Stream-2 nebudou mít v Dánsku žádné námitky. Společnost však stále připravuje alternativní cesty mimo 12mílovou zónu teritoriální příslušnosti k přilehlé souši. Projekt "Nord Stream - 2" zahrnuje výstavbu dvou plynovodů o celkové kapacitě 55 miliard metrů krychlových plynu ročně. Podle plánu by Nord Stream-2 měl kopírovat trasu již existujícího vedení Nord Stream z Ruska do Německa. Proti výstavbě "Nord Stream - 2" aktivně vystupuje Ukrajina a Spojené státy. Kyjev se bojí ztráty příjmů z tranzitu ruského plynu a USA počítají s dodávkami LNG do Evropy. Mezi oponenty projektu patří také Litva, která se domnívá, že nový plynovod je zaměřen na to, aby Evropa byla závislá na ruském plynu.

Projekt "Nord Stream-2" je nemožný bez určení budoucí role ukrajinského tranzitu, uvedla německá kancléřka Angela Merkelová na společné tiskové konferenci s ukrajinským prezidentem Petro Porošenkem. Podle Merkelové v telefonickém rozhovoru s ruským vůdcem Vladimírem Putinem mluvila o nemožnosti, aby Ukrajina ztratila svůj význam jako země tranzitu plynu.
