bg-1758
bg
2018-06-27
https://www.expert.bg/Daniq-shte-zabavi-stroezha-na-%22Severen-potok-2%22-681886.html
Дания ще забави строежа на "Северен поток 2"

Дания вероятно ще забави реализирането на магистралния газопровод "Северен поток 2", съобщи премиерът на страната Ларс Расмусен, предаде БГНЕС. В парламента на страната са внесени законопроекти, които ще дадат възможност да се наложи вето или да бъде задържана реализацията на проекта за газопровод от Русия за Германия, който заобикаля Украйна. "Разбира се, ние мислихме по въпроса "Северен поток 2". Позицията ми е, че газопроводът е геополитически, европейски. Сама Дания няма да може да този въпрос и тъй като се засягат интересите на голяма група страни, властите предпочитат да потърсят европейско решение", заяви Расмусен.

Трасето на "Северен поток 2" минава през Балтийско море, но на практика извън Германия и Русия, тръбата ще мине само през морската територия на Дания - навсякъде другаде тя преминава през изключителните икономически зони на други държави и реално това пречи на съответните държави да възразят, на база на международното морско право.
