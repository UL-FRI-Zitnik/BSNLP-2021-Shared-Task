bg-1004
bg
2018-06-14
http://novini.dir.bg/news.php?id=27112748
Украйна:Реализацията „Северен поток–2“ ще доведе до необратими последици за Европа

Директорът за бизнес развитие на украинската компания „Нафтогаз“ Юрий Витренко смята, че реализацията на проекта „Северен поток – 2“ ще доведе до „необратими последствия“ за Европа и „постепенно ще унищожи конкуренцията на европейския пазар на газ“, съобщава „Коммерсант.ru“. Витренко заяви това в рамките на конференция на тема „Руско-украинският газов спор и последствията за Западна Европа“. Той специално припомни позицията на Германия по време на газовата криза между Русия и Украйна от 2009 г. „Нека бъдем честни, Германия ни оказа натиск, за да подпишем споразумението през 2009 година. Те нямаха желание да вникнат в детайлите. Твърденията на Русия, че договорът отговаря на европейските правила, бяха напълно достатъчни за Германия. После обаче се оказа, че споразумението няма нищо общо с европейските правила, но за Германия отново нямаше проблеми“, цитира думите на Витренко прес службата на „Нафтогаз“. „Северен поток–2“ е предвиден да бъде положен по дъното на Балтийско море, паралелно на „Северен поток“. Украйна критикува проекта, защото смята, че неговата основна цел е намаление на транзита на газ през украинска територия. Миналата седмица Швеция издаде разрешение за строителството на газопровода в шведската икономическа зона в Балтийско море. Единствената държава, която все още не е издала подобно разрешение, остава Дания./БГНЕС.

Срещите на премиера Бойко Борисов и на външния министър Екатерина Захариева с президента на Македония Георге Иванова са отк...

Задължителното членство в подготвяната автомобилна камара ще отпадне, съобщи в кулоарите на парламента председателят на гр...

Министърът на труда и социалната политика Бисер Петков каза, че не е участвал в написването на проектозакона за личната помо...
