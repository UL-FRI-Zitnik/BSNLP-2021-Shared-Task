bg-1831
bg
2018-05-19
http://www.pan.bg/view_article-58-431462-trymp-zaplashi-merkel-ako-stroite-severen-potok-tyrgovska-vojna.html
Тръмп заплаши Меркел: Ако строите „Северен поток“ – търговска война!

24chasa.bg Президентът на САЩ Доналд Тръмп се обяви против строежа на газопровода Северен поток ІІ от Русия до Германия през Балтийско море. Той буквално е заплашил германската канцлерка Ангела Меркел, че ако не се откаже от строежа, САЩ започват търговска война с ЕС. „Изнудване“ – така в германските медии тази сутрин нарекоха искането на Доналд Тръмп за прекратяване на строежа на газопровода. Доналд Тръмп е заплашил, че това е най-важното условие, ако ЕС иска да избегне търговска война. Вашингтон възнамерява да наложи мита върху вноса на стомана и алуминий от Европа от 1 юни. Лидерите от ЕС се опитват да сключат сделка със САЩ, с която да избегнат налагането на мита, а в замяна да отговорят на някои искания на САЩ. Освен отварянето на европейския пазар за американски стоки, спирането на газопровода също се оказва едно от изискванията. Днес Ангела Меркел ще се срещне в Сочи с руския президент Владимир Путин. Очаква се двамата да обсъдят ситуацията в Украйна и Иран, но темата за газопровода може да измести останалите.
