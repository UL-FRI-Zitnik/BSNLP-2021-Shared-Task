bg-471
bg
2018-04-12
https://www.actualno.com/europe/finlandija-odobri-severen-potok-2-news_669347.html
Финландия одобри "Северен поток 2"

Финландия окончателно одобри тръбопровода, наречен "Северен поток 2", който ще бъде използван за изпомпване на руски природен газ в Германия, да премине през водите й в Балтийско море. Окончателната зелена светлина за финландския участък от планирания тръбопровод идва от властите в скандинавската страна една седмица след като правителството в Хелзинки даде съгласието си за проект, който предизвика спорове в Европейския съюз. "Регионалната държавна административна агенция на Южна Финландия е издала разрешението, изисквано от Финландския закон за водите, за изграждането на газопровода "Северен поток 2 "между Русия и Германия в рамките на финландската икономическа зона", се казва в изявление на агенцията. Но планът за привеждане на повече руски газ в Западна Европа е изправен пред насрещен вятър от друга част на блока. Въпреки че германските власти дадоха на "Северен поток 2" зелена светлина в края на март, канцлерът Ангела Меркел заяви във вторник, че планът не може да продължи "без яснота за ролята на украинския транзит". Ако бъде завършен, новият тръбопровод ще позволи на руския газ да заобиколи своя бивш маршрут през Украйна и Полша по пътя към европейските пазари, предаде БГНЕС.

Украйна и Полша са критични към проекта, който те твърдят, че подкопават ЕС чрез съкращаване на стария път през Украйна и Полша към европейския пазар. Украинският президент Петро Порошенко призова Германия да се откаже от плановете си да построи "Северен поток 2", заявявайки, че това ще доведе до "икономическа и енергийна блокада" на разкъсваната му от кризи държава.
