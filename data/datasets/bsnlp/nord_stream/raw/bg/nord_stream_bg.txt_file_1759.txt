bg-1759
bg
2018-06-27
http://novini.dir.bg/news.php?id=27154055
Усилени преговори за „Северен поток 2”

Британските власти поддържат контакти с Германия и Украйна относно реализирането на „Северен поток 2”, който официален Лондон окачествява като „спорен” проект. Това заяви заместник-министърът на външните работи на Великобритания Алън Дънкан. „Признаваме, че „Северен поток 2” е спорен проект, тъй като това е тръбопровод, който ще заобиколи Украйна и ще осигури доминираща роля на Русия на европейския енергиен пазар. Върху Великобритания това няма да окаже съществено влияние, но ние така или иначе поддържаме регулярни разговори с Германия и Украйна с цел оценка на ситуацията”, допълни Дънкан. „Проектът е тръбопровод, по който газ от Русия се транзитира в Германия по международни води, включително Дания и излиза на суша в северна Германия.
