sl-68
sl
2019-11-08
https://www.24ur.com/novice/svet/pompeo-v-berlinu-pozval-k-obrambi-svobode-pred-kitajsko-in-rusijo.html
Pompeo v Berlinu pozval k obrambi svobode pred Kitajsko in Rusijo

Ameriški državni sekretar Mike Pompeo je v govoru ob 30. obletnici padca berlinskega zidu Nemčijo in druge zahodne države pozval k skupnemu boju za svobodo. Zahodne, svobodne države imajo po njegovih besedah odgovornost, da odvrnejo grožnje avtoritarnih sistemov, kot so Kitajska, Rusija in Iran, je poudaril v Berlinu.

"Prepoznati moramo, da ni svoboda nikoli zagotovljena," je ameriški državni sekretar Mike Pompeo dejal v govoru pred fundacijo Körber, le nekaj metrov od kraja, kjer je nekdaj mimo Brandenburških vrat tekel berlinski zid.

'Danes Rusija vdira v svoje sosede in pobija politične nasprotnike'

Pompeo je ob tem spregovoril o napakah po padcu berlinskega zidu, češ da vojakov zaradi tedanje domneve, da so ljudje sedaj svobodni, ne bi smeli nikoli umakniti. "Motili smo se," je dejal. "Danes Rusija, ki jo vodi nekdaj v Dresdnu nameščeni častnik KGB, vdira v svoje sosede in pobija politične nasprotnike," je dejal.

Ameriški državni sekretar Mike Pompeo je v govoru ob 30. obletnici padca berlinskega zidu Nemčijo in druge zahodne države pozval k skupnemu boju za svobodo.

Diplomatski odnosi med ZDA in Nemčijo so se pod ameriškim predsednikom Donaldom Trumpom, ki je Berlin večkrat napadel zaradi prenizkih izdatkov za obrambo, plinovoda Severni tok 2 in grožnjami s carinami na izdelke iz EU, precej poslabšali.

Kritičen je bil tudi do Kitajske, pri čemer je omenil, da so tarča Pekinga aktivisti v Xinjiangu, Hongkongu in tudi v izgnanstvu v Nemčiji in Evropi. Kitajska po besedah Pompea razvija "novo vizijo avtoritarizma" . Kitajska komunistična partija pa uporablja "taktike in metode za zatiranje lastnih ljudi, ki bi bile grozovito znane nekdanjim vzhodnim Nemcem," je dodal.

"Zahodne, svobodne države imamo odgovornost, da odvračamo grožnje od naših ljudi" s strani držav, kot so Kitajska, Rusija in Iran, je zato poudaril Pompeo.

ZDA in zaveznice bi morale braniti, "kar je bilo leta 1989 tako težko pridobljeno" in "prepoznati, da z nesvobodnimi državami tekmujemo za vrednote" , je še povedal Pompeo.

Pompeo je posvaril pred namerami 'kitajskih podjetij za izgradnjo omrežja 5G'

V govoru se je dotaknil tudi nekaj vprašanj, ki trenutno ločujejo Berlin in Washington. Kot je dejal, zaščititi liberalno demokracijo pomeni tudi preprečiti, da bi bila Evropa energetsko odvisna "od muh ruskega predsednika Vladimirja Putina " .

"Danes Rusija, ki jo vodi nekdaj v Dresdnu nameščeni častnik KGB, vdira v svoje sosede in pobija politične nasprotnike," je dejal Pompeo.

Pompeo bo na balkonu ameriškem veleposlaništva v Berlinu slovesno odkril kip bivšega ameriškega predsednika Ronalda Reagana. Berlinske oblasti naj bi več kot desetletje zavračale prošnje za postavitev kipa Reaganu v Berlinu, saj so menile, da je dovolj, da je bivši predsednik ZDA leta 1992 postal častni meščan Berlina.

Gre za gradnjo plinovoda Severni tok 2 iz Rusije v Nemčijo, za katerega je nemška kanclerka Angela Merkel večkrat ponovila, da je povsem stvar zasebnih poslovnih dogovorov.

Pompeo je posvaril tudi pred namerami "kitajskih podjetij za izgradnjo omrežja 5G" . S tem je opozoril na kitajski Huawei, ki ga nemška vlada ni izključila iz sodelovanja pri gradnji infrastrukture za novo generacijo telekomunikacijskega omrežja.

Huawei je glavni razvijalec nove tehnologije, a ZDA, pa tudi nemške varnostne službe svarijo, da je to podjetje blizu kitajskim oblastem. Nemška vlada je kljub temu prejšnji mesec odločila le, da se bo pri izgradnji omrežja upoštevalo visoke varnostne standarde. Kitajska je sicer glavni trgovinski partner Nemčije.

Francoski predsednik Emmanuel Macron pa v teh dneh je evropske države opozoril, da se ne morejo več zanašati na ZDA pri obrambi zaveznic Nata. "Trenutno doživljamo možgansko smrt Nata," je dejal.

Po njegovi oceni ZDA obračajo hrbet svojim zaveznicam, v zvezi s tem pa je omenil odločitev Washingtona o umiku ameriških enot iz severovzhodne Sirije. "Med ZDA in njenimi zaveznicami v Natu ni nobene koordinacije pri sprejemanju strateških odločitev. Nobene," je v intervjuju opozoril Macron.

"Treba bi bilo ponovno oceniti resničnost tega, kaj Nato je v luči zavez ZDA," je poudaril Macron in izrazil prepričanje, da se lahko Evropa brani sama, če se "pospeši razvoj evropske obrambe".
