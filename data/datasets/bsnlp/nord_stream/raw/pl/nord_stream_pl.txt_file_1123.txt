pl-1123
pl
2018-02-26
http://www.cire.pl/item,159174,1,0,0,0,0,0,amerykanskie-sankcje-odstarszaja-potencjalnych-inwestorow-od-nord-stream-2.html?utm_source=rss&utm_campaign=rss&utm_medium=link
Amerykańskie sankcje odstarszają potencjalnych inwestorów od Nord Stream 2

Potencjalny inwestor w Nord Stream 2, bank włoski Intesa Sanpaolo obawia się sankcji wobec tego projektu - czytamy w BiznesAlert.pl, który powołuje się na agencję Reuters.

Antonio Fallico, dyrektor odpowiedzialny za rosyjską filię banku przyznał w rozmowie z Reutersem, że rozważa ona dofinansowanie Nord Stream 2. Bank potrzebuje jednak "jasności odnośnie sankcji". Amerykanie rozważają objęcie sankcjami uczestników projektów gazociągów z udziałem kapitału rosyjskiego. Groźba ich zatwierdzenia przez prezydenta USA odpycha inwestorów od Nord Stream 2, gdyż mogliby zostać poddani obostrzeniom. Fallico stwierdził także, że Intesa czeka na decyzje Komisji Europejskiej w sprawie gazociągu. Komisja proponuje rewizję dyrektywy gazowej, która mogłaby zmusić projekt do dostosowania się do wymogów prawa antymonopolowego Unii Europejskiej, co wpłynęłoby na jego rentowność.

Ze względu na niepewność regulacyjną Intesa nie zdecydowała się na dofinansowanie Nord Stream 2 w 2017 roku. Austriackie OMV przyznało, że po sankcjach USA finansowanie projektu może stać się "praktycznie niemożliwe". - Niezależnie od tego wszystko powinno stać się jasne po wyborach prezydenckich w Rosji - powiedział menadżer włoskiego banku. Odbędą się one 18 marca tego roku - czytamy w BiznesAlert.pl.
