pl-1059
pl
2018-02-20
https://biznesalert.pl/polska-szwecja-dania-nord-stream-2/
Polska współpracuje z Danią i Szwecją w sprawie Nord Stream 2

Wiceminister energii Michał Kurtyka poinformował, że Polska i Dania współpracują w dyskusji o spornym projekcie Nord Stream 2, który ma połączyć Rosję z Niemcami. Według krytyków zaszkodzi dostawom przez Ukrainę i ugruntuje pozycję rosyjskiego Gazpromu w regionie. Na pytanie BiznesAlert.pl o współpracę z Danią, Kurtyka odpowiedział, że jest to partner, z którym współpracujemy nie tylko ws. Baltic Pipe, ale także w sprawie Nord Stream 2. Podjęliśmy także współprace ze Szwecją. – Podzielamy z Danią te same obawy, nie tylko na ekonomiczne, ale także ze względów bezpieczeństwa, przyjęcie tego prawa to logiczne postępowanie. Jesteśmy w stałym kontakcie z naszymi skandynawskimi partnerami – zakończył wiceminister. Dania a Nord Stream 2. Dania przyjęła prawo, które pozwoli jej zablokować budowę duńskiego odcinka gazociągu Nord Stream 2 w razie zastrzeżeń z punktu widzenia polityki zagranicznej i bezpieczeństwa. Może to potencjalnie opóźnić projekt. W Unii Europejskiej toczy się dyskusja na temat rewizji dyrektywy gazowej, która może wymusić dostosowanie Nord Stream 2 do prawa europejskiego, co także zajmie czas, ale nie zablokuje przedsięwzięcia. Bartłomiej Sawicki/Wojciech Jakóbik
