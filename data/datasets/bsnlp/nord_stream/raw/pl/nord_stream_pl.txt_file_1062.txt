pl-1062
pl
2018-06-28
http://biznesalert.pl/dania-nord-stream-2-3/
Dania zablokuje Nord Stream 2?

W środę premier Danii przyznał, że kraj ten ma możliwość zablokowania inwestycji budowy gazociągu Nord Stream 2 – zwraca uwagę „Rzeczpospolita”. Dziennik relacjonuje konferencję prasową z udziałem premierów Danii – Larsa Lokke Rasmussena i Ukrainy – Wołydymira Hrojsmana. Jej tematem był między innymi gazociąg Nord Stream 2. Duński premier przyznał, że kraj ten ma możliwość zablokowania tej inwestycji dzięki przyjętym w ubiegłym roku przepisom, które umożliwiają ocenę inwestycji nie tylko pod kątem jej wpływu na środowisko, ale też z punktu widzenie polityki zagranicznej kraju, bezpieczeństwa i obronności. Przypominamy, że zgody na realizację inwestycji budowy gazociągu Nord Stream 2 wydały już: Finlandia Niemcy i Szwecja. W Danii procedura trwa już od około roku i jak powiedział wczoraj premier Rasmussen na chwilę obecną trudno powiedzieć kiedy może zapaść ostateczna decyzja w tej sprawie. „Rzeczpospolita” przedstawia też opinię rosyjskiego dziennika „Izwiestia” na temat wydłużającej się procedury odnośnie Nord Stream w Danii. Rosyjska gazeta twierdzi, że to efekt nacisków Stanów Zjednoczonych, które chcą wymóc na Duńczykach zablokowanie inwestycji. Jak pisze „Izwiestia”, Dania nie chce zawieść USA, ale z drugiej strony zależy jej na dobrych stosunkach z Niemcami, którzy są zwolennikami rosyjskiego projektu. „Rz” zwraca uwagę, że brak zgody Danii zmusi Rosjan do zmiany trasy Gazociągu, że to będzie oznaczało wyższe koszty i duże opóźnienia w budowie. Rzeczpospolita/
