pl-988
pl
2018-11-09
https://tvn24bis.pl/z-kraju,74/sekretarz-ds-energii-usa-o-nord-stream-2-to-polityczny-gambit,882377.html
"Nord Stream 2 to nie projekt komercyjny, to polityczny gambit"

- Nord Stream 2 to nie jest projekt komercyjny, to polityczny gambit - mówił w piątek w Warszawie podczas konferencji prasowej sekretarz ds. energii USA Rick Perry. Dodał, że USA zachęcają Europejczyków do odrzucenia tego projektu. Perry i Piotr Naimski, sekretarz stanu w KPRM podpisali porozumienie między Polską i USA o strategicznym dialogu w obszarze energii.

Naimski podkreślił, że współpraca Polski i Stanów Zjednoczonych w obszarze energii otwiera bardzo szerokie możliwości. - Bezpieczeństwo dostaw energii to element naszego bezpieczeństwa narodowego - mówił. Dodał, że "rozumiemy tę działalność w dziedzinie energii, jako równoległą do działań w dziedzinie twardego bezpieczeństwa, także w dziedzinie militarnej". Jak zaznaczył, Polska chce umacniać i rozwijać współpracę z USA w zakresie energetyki nuklearnej, bezpieczeństwa cybernetycznego w sieci. - Jeżeli nie będziemy w stanie obronić naszych sieci energetycznych, naszych instalacji krytycznych przed atakami, które będą prowadzone poprzez narzędzia informatyczne (...), będziemy bezradni - podkreślił Naimski. Dialog energetyczny. Naimski dodał, że porozumienie umożliwi dialog energetyczny, strategiczny pomiędzy Polską a Stanami Zjednoczonymi. - Dialog, o którym w deklaracji podpisanej przez prezydenta Donalda Trumpa i prezydenta Andrzeja Dudę w Waszyngtonie była mowa, że będzie rozpoczęty zaznaczył. Jak podano, porozumienie dotyczy prowadzenia regularnego dialogu z udziałem administracji i ekspertów obu państw w obszarach związanych w szczególności z cyberbezpieczeństwem, energią atomową, paliwami kopalnymi i infrastrukturą energetyczną i stanowi realizację wspólnego oświadczenia Prezydenta Rzeczypospolitej Polskiej Andrzeja Dudy oraz Prezydenta Stanów Zjednoczonych Ameryki Donalda J. Trumpa wydanego w Waszyngtonie 18 września 2018 r. Nord Stream. Podczas spotkania poruszono też temat Nord Stream 2. - Potrzebna jest konsekwentna opozycja wobec tego projektu - mówił sekretarz Perry. Dodał, że przeprowadzając taką arterię wewnątrz kontynentu, Federacja Rosyjska uzyskuje dalszą możliwość wpływu na Europę.

Węgiel kamienny, ropa naftowa i gaz ziemny - to surowce, które Polska w ogromnyc... zobacz więcej Polska jest jednym z największych przeciwników budowy gazociągu Nord Stream 2. Partnerami rosyjskiego Gazpromu w tym projekcie jest pięć zachodnich firm energetycznych: austriacka OMV, niemieckie BASF-Wintershall i Uniper (wydzielona z E.On), francuska Engie i brytyjsko-holenderska Royal Dutch Shell.

Rosyjski Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w "pewnej skali", przy czym strona ukraińska powinna uzasadnić "celowość ekonomiczną nowego kontraktu" tranzytowego.
