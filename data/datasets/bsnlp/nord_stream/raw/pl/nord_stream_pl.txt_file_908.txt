pl-908
pl
2018-01-22
http://biznesalert.pl/nord-stream-2-ukraina-davos-2018/
Nord Stream 2 i Ukraina na Davos 2018

W dniach 23-26 stycznia 2018 w szwajcarskim Davos odbędzie się kolejne Światowe Forum Ekonomiczne. W jego kuluarach ma pojawić się temat spornego gazociągu Nord Stream 2. Spór o Nord Stream 2. Na szczycie będzie obecny minister energetyki Rosji Aleksander Nowak, który poinformował media, że na 24 stycznia zaplanował spotkanie z wiceprzewodniczącym Komisji Europejskiej ds. Unii Energetycznej Maroszem Szefczoviczem. Tematem rozmowy ma być budowa nowych gazociągów, a zatem m.in. Nord Stream 2 z Rosji do Niemiec, krytykowany przez Komisję. Kolejnym tematem mają być warunki dostaw gazu na Ukrainę. – Potwierdzam, że umówiliśmy się na spotkanie w Davos. Będziemy rozmawiać na cały szereg tematów między Rosją a Unią Europejską, które leżą w kompetencjach Marosza Szefczovicza. Chodzi o energetykę, infrastrukturę, synchronizację elektroenergetyczną, budowę nowych gazociągów – wyliczał Nowak cytowany przez agencję RIA. Szefczovicz spotka się także m.in. z prezydentem Ukrainy Petrem Poroszenką, sekretarzem ds. energii USA Rickiem Perrym.

Ukraina wróci do gazu z Rosji? Wyrok sądu arbitrażowego sporze o umowę tranzytową Gazprom-Naftogaz zakończył się ustaleniem, że Ukraińcy muszą importować rocznie 5 mld m sześc. gazu z Rosji. Od listopada 2015 roku Ukraina nie sprowadzała gazu z Rosji. Mimo wyroku sądu, ukraiński rząd przekonuje, że w budżecie na ten rok nie ma środków na zakupy rosyjskiego gazu. RIA Novosti/Wojciech Jakóbik
