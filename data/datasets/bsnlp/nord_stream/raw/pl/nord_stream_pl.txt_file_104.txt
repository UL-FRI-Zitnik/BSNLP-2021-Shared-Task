pl-104
pl
2018-06-07
http://wgospodarce.pl/informacje/50404-szwedzi-poddali-sie-rosjanom-w-sprawie-nord-stream2?utm_source=feedburner&utm_medium=feed&utm_campaign=Feed%3A+wGospodarce+%28wGospodarce.pl%29
Szwedzi poddali się Rosjanom w sprawie Nord Stream2

.



7 czerwca 2018; 18:38; Tagi: biznes energetyka Nord Stream 2 polityka; Powiększ tekst



Szwedzki rząd wydał w czwartek zgodę na ułożenie dwóch nitek gazociągu Nord Stream 2 w wyłącznej strefie ekonomicznej Szwecji na Morzu Bałtyckim przez zarejestrowaną w Szwajcarii spółkę Nord Stream 2 AG Rząd rozpatrzył wniosek i zauważa, że prawo krajowe i międzynarodowe nie daje rządowi możliwości odrzucenia tego wniosku; w naszej ocenie nie mogliśmy powiedzieć nie - przekazał dziennikarzom minister ds. przedsiębiorczości i innowacji Szwecji Mikael Damberg. Jednocześnie rząd jasno stwierdził, że Szwecja jest krytyczna wobec projektu Nord Stream 2, gdyż istnieje ryzyko naruszenia celów unii energetycznej UE i nieprzestrzegania unijnej legislacji - powiedział Damberg. Według Damberga podczas rozpatrywania wniosku rząd Szwecji przeprowadzał ścisłe konsultacje z Finlandią i Danią. Szwecja wraz z Danią odegrały kluczową rolę w poruszeniu tej kwestii w agendzie UE , aby rzucić światło na politykę energetyczną projektu, aspekty prawne i kwestię bezpieczeństwa na szczeblu europejskim - dodał minister. Gazociąg ma być gotowy pod koniec 2019 roku i wtedy też Rosja zamierza zaprzestać lub ograniczyć przesyłania gazu rurociągami biegnącymi przez terytorium Ukrainy. Budowie Nord Stream 2 sprzeciwiają się Polska, kraje bałtyckie i Ukraina. Partnerami rosyjskiego Gazpromu w tym projekcie jest pięć zachodnich firm energetycznych: austriacka OMV , niemieckie BASF -Wintershall i Uniper (wydzielona z E.On), francuska Engie i brytyjsko-holenderska Royal Dutch Shell. Budowa gazociągu rozpoczęła się 15 maja w Niemczech. Nord Stream 2 ma biec równolegle do uruchomionego w 2011 r. gazociągu Nord Stream. Rosyjski Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w pewnej skali”, przy czym strona ukraińska powinna uzasadnić celowość ekonomiczną nowego kontraktu” tranzytowego. Niezbędne zezwolenia na budowę Nord Stream 2 wydały już Niemcy i Finlandia. W sprawie projektu muszą się jeszcze wypowiedzieć właściwe instytucje w Danii i Rosji.
