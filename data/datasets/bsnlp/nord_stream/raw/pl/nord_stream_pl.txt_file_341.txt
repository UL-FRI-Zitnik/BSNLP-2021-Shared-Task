pl-341
pl
2018-02-08
http://biznesalert.pl/dania-litwa-nord-stream-2/
Dania i Litwa krytykują Nord Stream 2. ,,To projekt geopolityczny”

24 stycznia minister energetyki Žygimantas Vaičiūnas spotkał się z ambasadorem Danii na Litwie Dan E. Frederiksenem. Podczas spotkania obie strony omówiły swoje stanowiska względem planowanej budowy gazociągu „Nord Stream 2“. Zaznaczono, że jest to projekt geopolityczny, opierający się nie na logice ekonomicznej lecz mający na celu zaprzestanie przez Rosję tranzytu gazu przez Ukrainę. Nord Stream 2 przeczy jednemu z najważniejszych celów Unii Energetycznej – dążeniu do dywersyfikacji dostaw gazu ziemnego i wzmocnienia bezpieczeństwa energetycznego. Dlatego należy wymóc by przepisy trzeciego pakietu energetycznego Unii Europejskiej byłyby stosowane wobec Nord Stream 2 bez wyjątków. Zaznaczono, że należy rozmawiać nie o negocjacjach w kwestii Nord Stream 2, a o negocjacjach między Wspólnotą a Rosją w kwestii stosowania prawa UE do całej rosyjskiej infrastruktury dostaw gazu do UE, a nie jedynie o Nord Stream 2. Minister także przedstawił ambasadorowi postępy przy zamknięciu ignalińskiej elektrowni jądrowej poczynione w ciągu ostatnich kilku lat oraz odnowioną strategię niepodległości energetycznej.

Nord Stream 2. Pierwszy gazociąg z Rosji do Niemiec przez Morze Bałtyckie – Nord Stream – został oddany do eksploatacji w 2012 roku. Jego przepustowość wynosi 55 mld m sześc. rocznie. Przez Nord Stream 2 będzie mogła płynąć taka sama ilość gazu. Planowany gazociąg może zagrozić rozwojowi rynku w regionie i potencjalnej konkurencji w postaci dostaw z nowych, nierosyjskich źródeł. Ambasada Republiki Litewskiej w Polsce
