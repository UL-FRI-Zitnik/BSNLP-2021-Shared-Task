uk-52
uk
2018-07-12
https://economics.unian.ua/energetics/10184603-ssha-prigrozili-sankciyami-kompaniyam-yaki-pracyuyut-z-pivnichnim-potokom-2.html
США пригрозили санкціями компаніям, які працюють з «Північним потоком-2»

1 0. Енергетика Проектом «Північний потік-2» передбачено будівництво та робота двох гілок газопроводу загальною потужністю 55 млрд кубометрів газу в рік від узбережжя Росії через Балтійське море до Німеччини.

США пригрозили санкціями учасникам «Північного потоку-2» / фото nord-stream2/Axel Schmidt.

Компанії, які працюють з "Північним потоком-2" та іншими російським експортними трубопроводами, знаходяться під загрозою санкцій, заявив журналістам представник державного департаменту США. "США виступають проти проекту "Північний потік-2". Ми не коментуємо можливі майбутні санкції, але ми дали ясно зрозуміти, що компанії, які працюють в секторі російських експортних трубопроводів, займаються бізнесом, який несе в собі ризик санкцій", - йдеться в заяві, повідомляє США вимагають від європейських країн припинити участь у проекті "Північний потік 2" і погрожують санкціями тим, хто не піде на це. Як повідомляв УНІАН, проектом «Північний потік-2» передбачено будівництво та робота двох гілок газопроводу загальною потужністю 55 млрд кубометрів газу в рік від узбережжя Росії через Балтійське море до Німеччини. Новий трубопровід в обхід України планують побудувати поруч з уже існуючим «Північним потоком-1». Будівництво газопроводу має завершитися до кінця 2019 року. Протяжність трубопроводу становитиме 1220 км, він повинен з'єднати російську Усть-Лугу і німецький Грайфсвальд. В кінці березня - початку квітня 2018 року компанія Nord Stream 2 (оператор проекту будівництва газопроводу «Північний потік-2») отримала дозвіл на будівництво газопроводу від Німеччини і Фінляндії, а в червні – від Швеції. При цьому Данія, через територію якої газопровід також повинен проходити, відповідний дозвіл поки не надала. На початку травня компанія Nord Stream 2 вже почала роботи з будівництва приймальної станції майбутнього газопроводу в околицях німецького міста Лубмин. Україна виступає проти будівництва «Північного потоку-2». За словами голови правління НАК «Нафтогаз України» Андрія Коболєва, цей газопровід може позбавити Україну доходів від транзиту, які за підсумками 2017 року становили близько 3 млрд дол. 18 травня після переговорів в Сочі з президентом РФ Володимиром Путіним канцлер Німеччини Ангела Меркель заявила про необхідність подумати над гарантіями транзиту газу через Україну після реалізації проекту «Північний потік-2». Глава МЗС ФРН Гайко Маас у Москві заявив, що уряд Німеччини підтримує будівництво «Північного потоку-2» в обхід України.
