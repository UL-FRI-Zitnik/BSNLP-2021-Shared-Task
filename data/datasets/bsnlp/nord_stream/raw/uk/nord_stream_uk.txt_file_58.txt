uk-58
uk
2018-07-17
http://expres.ua/news/2018/07/17/301811-zupynka-pivnichnogo-potoku-dyvno-zbiglasya-pochatkom-gazovyh-peregovoriv
Зупинка Північного потоку дивно збіглася з початком газових переговорів з Україною і ЄС

Газопровід Північний потік (Nord Stream), що йде дном Балтійського моря з Росії до Німеччини, повністю зупинився на планово-попереджувальний ремонт до кінця місяця. Про це повідомляють європейські газотранспортні оператори, передає агентство За графіком профілактичні роботи на об'єкті триватимуть до ранку 31 липня. У цей період будуть проведені роботи з техобслуговування механічних вузлів устаткування і перевірки систем автоматизації з метою забезпечення надійної роботи обох ниток газопроводу протягом року. Зупинка магістралі, за якою Євросоюз з Росії отримує 170 млн кубометрів газу на добу, точно збіглася з довгоочікуваними тристоронніми переговорами з питань взаємодії в газовій сфері між Росією, Україною і Європейською комісією. Дата переговорів була визначена сторонами з урахуванням насиченго графіка міністра енергетики РФ Олександра Новака. А час ремонту магістралі було погоджено й оприлюднено ще більш ніж рік тому. Втім, цього літа навіть очікувані подібні події все одно позначаються на цінах спотового ринку. Основним порядком переговорів чиновників і керівників профільних компаній стане обговорення умов транзиту газу через територію України європейським споживачам, в тому числі строків транзитних договорів між Газпромом і Нафтогазом України.
