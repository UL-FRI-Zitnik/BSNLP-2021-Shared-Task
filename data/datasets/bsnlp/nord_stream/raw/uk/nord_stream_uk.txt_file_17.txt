uk-17
uk
2018-07-03
http://day.kyiv.ua/uk/news/030718-daniya-mozhe-zablokuvaty-pobudovu-nord-stream-2-z-mirkuvan-bezpeky
Данія може заблокувати побудову Nord Stream 2 з міркувань безпеки

Доля трубопроводу Nord Stream 2 залежить від Данії та США, переконані польські ЗМІ, зокрема «Gazeta Polska Codziennie». Якщо Данія відмовить Ґазпромові, росіяни будуть змушені змінити маршрут газопроводу, що в свою чергу може дещо затримати реалізацію цієї інвестиції, передає

Прем’єр-міністр Данії вважає, що треба провести серйозний аналіз усіх загроз пов’язаних з побудовою Nord Stream 2. Політик нагадав, що його країна має можливість заблокувати цю інвестицію не лише з екологічних міркувань, але й з міркувань безпеки. Польща, країни Балтії та Україна вважають, що друга гілка газопроводу Північний потік – це новий тип гібридної зброї, яку можна використати проти всіх країн, котрі користуються російським газом – нагадує видання. Крім датчан будівництво Nord Stream 2 можуть ускладнити США. Прийнятий торік закон CAATSA дозволяє президентові Трампові вводити санкції проти європейських партнерів Ґазпрому, які допомагають реалізації цієї інвестиції. Але, як в свою чергу вказує «Gazeta Wyborcza», німецький уряд заявляє, що отримав від США гарантії відмови від введення санкцій. Не відомо, коли США мали озвучити таку позицію, бо ще місяць тому високопоставлена представниця державного департаменту США Сандра Оудкірк підтвердила в Берліні спротив Вашингтона щодо Nord Stream 2. Також держсекретар США Майк Помпео наголошував, що Вашингтон постійно намагається переконати своїх союзників у Європі відмовитися від цього проекту. А отже, якщо США, дійсно, змінили свою позицію в питанні німецько-російського газопроводу – це поставить під сумнів вірогідність влади у Вашингтоні – наголошує «Gazeta Wyborcza». Нагадаємо, Петро Порошенко заявив про те, що "Північний потік – 2" є геополітичним , а не комерційним проектом Російської Федерації.
