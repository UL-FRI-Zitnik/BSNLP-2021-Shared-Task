uk-47
uk
2018-07-02
https://www.epravda.com.ua/news/2018/07/2/638286/
РФ може профінансувати "Північний потік—2" у випадку санкцій США

Будівництво газопроводу "Північний потік-2" може бути профінансовано навіть в разі введення Вашингтоном санкцій проти європейських компаній, задіяних в проекті. Про це фінансовий директор компанії Nord Stream 2 Пол Коркоран заявив в інтерв'ю Welt am Sonntag, передає "Проект, безумовно, буде профінансований. Це важливо для "Газпрому", а Росія зараз має високий запас ліквідності в євро", - підкреслив Коркоран. За його словами, ініціатива при необхідності може бути реалізована і без західних капіталовкладень. Коментаря з цього приводу з російської корпорації "Газпром" не надходило. У міністерстві економіки і енергетики Німеччини раніше не підтвердили повідомлення, що Берлін отримав попередні гарантії нерозповсюдження санкцій США щодо Росії на проект газопроводу "Північний потік-2". У реалізації спірного проекту "Північний потік-2", крім російського "Газпрому", бере участь ціла низка європейських фірм, в тому числі австрійський концерн OMV. До теперішнього часу вісім інвесторів надали на будівництво газопроводу, який повинен буде з'єднати російську Усть-Лугу і німецький Грайфсвальд, суму в 4 мільярди євро. Загальна протяжність газопроводу, який передбачається прокласти паралельно першому "Північному потоку", повинна становити 1220 кілометрів.

© 2005-2018, Економічна правда. Використання матеріалів сайту лише за умови посилання (для інтернет-видань - гіперпосилання) на "Економічну правду". "Всі матеріали, які розміщені на цьому сайті із посиланням на агентство "Інтерфакс-Україна", не підлягають подальшому відтворенню та/чи розповсюдженню в будь-якій формі, інакше як з письмового дозволу агентства "Інтерфакс-Україна". Назва агентства "Інтерфакс-Україна" при цьому має бути оформлена як гіперпосилання. Матеріали з позначкою PROMOTED, СПЕЦПРОЕКТ, ЗА ПІДТРИМКИ публікуються на правах реклами.
