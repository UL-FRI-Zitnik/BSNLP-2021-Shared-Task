282
sl
2016-09-24T14:24:37+01:00
http://hudo.com/si/2016/09/24/bruce-springsteen-meni-da-je-donald-trump-velika-sramota-za-zda/
Bruce Springsteen meni, da je Donald Trump velika sramota za ZDA - Hudo Slovenija
Springsteen, ki v svojih besedilih pogosto ubeseduje boj Američanov iz delavskega razreda, je dejal, da razume, kako se Trump lahko zdi prepričljiv ljudem, ki živijo na ekonomskem robu. “Absurdnost presega risanke. A prišel je dovolj blizu (Beli hiši), da vas to lahko dela nervozne,” je dejal v pogovorni oddaji Skavlan, ki jo predvajajo na Norveškem in Švedskem. “Mislim, da ne bozmagal, a že sama njegova kandidatura je velika sramota za Američane,” je dejal pevec. Trump zna volivcem dati del tistega, kar želijo slišati, je nadaljeval. “V ZDA imamo določene težave – velikanske razlike pri razdelitvi bogastva – kar predstavlja plodna tla za demagogijo. Ima zelo enostaven odgovor na ta zelo, zelo kompleksna vprašanja,” je bil kritičen Springsteen. Roker je intervju posnel pred izidom svoje biografije Born to Run, v kateri opisuje svoje otroštvo v New Jersyju in dvig v slavo. Knjiga bo izšla prihodnji teden.


