290
sl

http://www.pomurec.com/vsebina/40957/Vladimir_Putin_je_najvplivnejsi_clovek_na_svetu
Vladimir Putin je najvplivnejši človek na svetu   - Pomurec.com
Ruski predsednik Vladimir Putin je že četrto leto zapored na vrhu lestvice najvplivnejših ljudi na svetu ameriške revije Forbes. Sledi mu novoizvoljeni ameriški predsednik Donald Trump, nemška kanclerka Angela Merkel je na tretjem mestu. Na četrtem mestu je kitajski predsednik Xi Jinping, na petem pa papež Frančišek.

Pri Forbesu so zapisali, da je Putin razširil vpliv svoje države na skoraj vse konce sveta. " Od domovine do Sirije do ameriških predsedniških volitev Putin še naprej dobiva, kar si želi ," so še zapisali. Ruskega voditelja ne omejujejo globalne norme, njegov vpliv pa se je v preteklih letih še povečal. FOTO: forbes.com. Drugo uvrščenega Donalda Trumpa so izbrali, ker je "navidezno imun na škandale, na svoji strani ima oba domova kongresa in njegovo bogastvo se meri v milijardah." Kot zanimivost velja omeniti, da je Trump lani na lestvici zasedel šele 72. mesto. FOTO: forbes.com. Tretja na lestvici nemška kanclerka Angela Merkel je bila lani druga. Na čelu ene od evropskih gospodarskih velesil je že 11 let, letos pa se je odločila, da bo ponovno kandidirala za kanclerko. Lansko leto je to mesto pripadalo ameriškemu predsedniku Baracku Obami, ki je letos zasedel 42. mesto. Pri Forbesu so še dejali, da izbirajo najvplivnejše ljudi s seznama več sto kandidatov različnih profilov z vsega sveta. FOTO: forbes.com


