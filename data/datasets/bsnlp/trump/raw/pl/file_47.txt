47
pl

http://polskaniepodlegla.pl/kraj-swiat/item/9463-donald-trump-zaprosil-viktora-orbana-do-waszyngtonu-obama-nigdy-tego-nie-zrobil
Donald Trump zaprosił Viktora Orbána do Waszyngtonu. Obama nigdy tego nie zrobił...
Na łamach węgierskiego dziennika "Világgazdaság" Viktor Orbán powiedział, że został zaproszony do Waszyngtonu przez Donalda Trumpa. Przywódca Madziarów poinformował, że zaproszenie otrzymał podczas rozmowy telefonicznej z amerykańskim prezydentem-elektem. Orbán powiedział w wywiadzie udzielonym dziennikowi "Világgazdaság": "(Donald Trump - przyp.red.) zaprosił mnie do Waszyngtonu. Odpowiedziałem mu, że już dawno tam nie byłem, bo uważano mnie tam za czarną owcę. Zaśmiał się i odparł, że jego również tak traktowano." Orbán pytany o to jakim prezydentem będzie Trump biorąc pod uwagę to, że nie ma doświadczenia politycznego powiedział: "Będzie prezydentem, który nie jest uwiązany ideologicznie i którego dużo bardziej interesuje sukces, skuteczność i rezultaty niż teorie polityczne."

Warto wspomnieć, że Barack Obama nigdy nie odbył dwustronnego spotkania z Viktorem Orbánem. Źródło: vg.hu.


