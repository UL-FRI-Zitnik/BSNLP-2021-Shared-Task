file18724146
cs
2021-01-11
http://www.fromtheweb.eu
Ve Filadelfii a v Pittsburghu započteno 650 000 hlasů nezákonně

Jeden z osobních právníků prezidenta Donalda Trumpa Rudy Giuliani 11. listopadu prohlásil, že ve Filadelfii a v pensylvánském Pittsburghu bylo odevzdáno 650 000 nezákonných hlasů.

Guiliani v rozhovoru s Lou Dobbs pro Fox Business tvrdil, že „téměř žádný“ z těch statisíců hlasů nebyl sledován republikánskými pozorovateli voleb. Zákon o státních volbách přitom požaduje přítomnost pozorovatelů voleb ze všech stran.

„Jsme teď před spočítáním asi 650 000 hlasů, které jsou nezákonným hlasováním, které byly vhozeny ve Filadelfii a v Pittsburghu,“ řekl.

„To, co povídají v masových médiích, že nemáme žádné důkazy, je naprostá, absolutní lež, stejně jako lžou už roky.“

V pondělí uvedl v prohlášení úřad guvernéra Toma Wolfa, že na hlasování během celého procesu dohlíželi pozorovatelé ze všech stran a že „jakékoliv náznaky, že by to mohlo být jinak, jsou vylhané.“

O několik dní dříve Giuliani řekl, že Trumpova kampaň si může opatřit dostatek důkazů ke změně volebních výsledků ve státě Pensylvánie.

V neděli řekl Marii Bartiromo z Fox News, že kampaní za Trumpovo znovuzvolení podaná žaloba by mohla ukázat, že v tomto sporném státě bylo vhozeno až 900 000 neplatných hlasů.

Podle neoficiálního počítání hlasů z pensylvánského ministerstva státní správy dostal Biden 3,35 milionu hlasů a Trump 3,31 milionu hlasů. Procentuálně to bylo 49,7 procenta pro Bidena v porovnání s 49,1 procenta pro Trumpa.
