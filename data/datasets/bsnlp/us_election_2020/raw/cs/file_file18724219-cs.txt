file18724219
cs
2021-01-11
http://www.fromtheweb.eu
ONLINE: Prezidentské volby v USA

Joe Biden navýšil svůj náskok v jednom z klíčových států na zhruba 13 500 hlasů. Pokud se mu podaří v Pensylvánii vyhrát, získá více než 270 volitelů a stane se vítězem voleb.

20:41 Právní bitvy Donalda Trumpa

Donald Trump uvedl, že nikdy nevzdá boj za národ a bude pokračovat v právních bitvách, které zahájil v úterý. Prezident v posledních dvou dnech opakovaně obvinil demokraty, že se snaží ukrást jeho volební vítězství. Pro své tvrzení o manipulaci s hlasovacími lístky ale nepředložil žádné důkazy. Federální soudce ve čtvrtek zamítl žádost Trumpovy kampaně, aby se v Pensylvánii přestaly sčítat volební lístky nedlouho poté, co žaloby republikánů zamítli soudci v Georgii a v Michiganu. Nově Trumpova kampaň podala stížnost na hlasování v Nevadě.
