file18724125
cs
2021-01-11
http://www.fromtheweb.eu
Trumpova noční můra se naplnila. Pensylvánii otáčejí korespondenční hlasy

Jedny z nejnapínavějších a nejtěsnějších prezidentských voleb v historii Spojených států ještě více dramatizuje korespondenční hlasování, tedy hlasy odeslané s předstihem poštou. O korespondenční volbu byl v těchto volbách kvůli probíhající epidemii koronaviru enormní zájem. Tak velký, že může celou volbu rozhodnout.

Trumpova noční můra se naplnila. Pensylvánii otáčejí korespondenční hlasy

Klíčové budou odevzdané prezidentské hlasy například v Pensylvánii, která disponuje 20 prezidentskými voliteli. Podle prvotních výsledků se zdálo, že v ní jasně zvítězil republikán Donald Trump, ještě ve středu odpoledne SEČ měl převahu 55 procent.

V průběhu středečního dne a noci na čtvrtek středoevropského času se ale Trumpův náskok začal tenčit a nyní současný prezident vede nad svým demokratickým vyzyvatelem Joem Bidenem už jen o několik desetin procentního bodu.
