file18724118
cs
2021-01-11
http://www.fromtheweb.eu
Bude to těsné. Ať prezidentské volby vyhraje kdokoli, polarizace společnosti bude v USA pokračovat, míní Joch


Závěrečnou debatu před listopadovými volbami vyhrál Joe Biden. Zkušenost z minulých voleb ale ukázala, že to mnoho neznamená. „Pro americké zdraví, pro zdraví americké politiky by bylo nejlépe, kdyby jeden z kandidátů vyhrál jasně, definitivně a nezpochybnitelně. Obávám se ale, že výsledek bude opět velice těsný,“ shrnuje své dojmy z blížících se voleb ředitel Občanského institutu Roman Joch.

Joch připomíná, že pochybnosti kolem výsledků prezidentské volby jsou už teď prakticky jisté. „Obě strany už se chystají na zpochybnění korespondenčního hlasování – na přepočítávání a následné právní bitvy. Do zbraně se povolávají bataliony právníků a není vyloučeno, že se to dostane až před nejvyšší soud.“
