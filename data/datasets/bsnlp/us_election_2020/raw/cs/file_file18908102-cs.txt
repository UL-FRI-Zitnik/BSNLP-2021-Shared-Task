file18908102
cs
2021-01-11
http://www.fromtheweb.eu
Už 22 milionů Američanů odvolilo. Zájem o korespondenční a předčasné hlasování je enormní

Ve Spojených státech je enormní zájem o korespondenční a předčasné hlasování ve volbách. Ty proběhnou 3. listopadu, do pátku už ale odevzdalo svůj hlas přes 22 milionů Američanů. Pro srovnání, v roce 2016 odvolilo ve stejné době šest milionů lidí. Otevírání obálek a započítávání hlasů můžou zabrat i několik dní, a je tak pravděpodobné, že vítěz nebude vyhlášen během volební noci.


Vše je jednou poprvé. Gwen už volila prezidenta mnohokrát. Tentokrát ale vůbec poprvé odevzdá hlas korespondenčně. Bojí se koronaviru, a proto se rozhodla do volební místnosti nevyrazit osobně.

„Nechci stát v řadě a podstupovat riziko, které není nutné. Je to poprvé, co jsem to udělala. Bývá to zábava stát v řadě se sousedy, které jsem delší dobu neviděla. Bude mi to chybět, ale tohle je bezpečnější,“ říká tato volička v hlavním městě Washingtonu.
