file18724264
cs
2021-01-11
http://www.fromtheweb.eu
O podvodu nejsou důkazy, Trump tímto tvrzením rozděluje společnost, říká právní analytička Wehleová

Video of Kim Wehleová: O podvodu nejsou důkazy, Trump tímto tvrzením rozděluje společnost

Bitva o Bílý dům nemá vítěze, miliony hlasů amerických voličů čekají na sečtení. I když výsledek zřejmě ještě několik dnů nebude známý, Donald Trump už ohlásil vítězství a slíbil, že věci požene až před americký Nejvyšší soud kvůli údajným podvodům. Co se bude dít dál? A čeká Spojené státy právní bitva? Lenka Kabrhelová se ptá profesorky právnické fakulty univerzity v Baltimoru Kim Wehleové živě z Washingtonu.

O podvodu nejsou důkazy, Trump tímto tvrzením rozděluje společnost, říká právní analytička Wehleová

Je středa, téměř poledne východního času v USA, a stále ještě nevíme jméno nového prezidenta? Jak dlouho to ještě bude trvat?

To skutečně nevíme, čekáme, že to bude ještě pár dní. Doufejme, že v pátek. Je to tak, že státy sčítají hlasovací lístky a v závislosti na tom, jaké má ten který stát zákony, tak můžou začít sčítat v různé dny. Takže víme, že Donald Trump vyhrál Floridu, protože floridský zákon stanovuje, že korespondenční hlasy se mohou sčítat už týdny před volebním dnem. Ovšem v Pensylvánii, tam se mohly začít sčítat až včera. Takže jsou to miliony lístků a jsou to státy, které nejsou zvyklé mít tolik korespondenčních lístků. Takže opravdu bude trvat fyzicky přepočítat tyto lístky.
