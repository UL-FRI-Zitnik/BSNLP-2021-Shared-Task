file18724151
cs
2021-01-11
http://www.fromtheweb.eu
Biden slíbil Americe konec temna. Republikánům hrozí, že přijdou o svou baštu v Texasu

Bývalý viceprezident Baracka Obamy uvedl, že chce být prezidentem všech... | foto: Reuters

MILWAUKEE/PRAHA USA čekají v listopadu klíčové volby. V současnosti má v boji o Bílý dům solidní náskok před Donaldem Trumpem demokrat Joe Biden, který tento týden získal stranickou podporu.

„Současný prezident zahalil Ameriku až na příliš dlouho do temnoty,“ zahájil svůj nominační projev kandidát Demokratické strany na prezidenta Joe Biden. „Společně můžeme překonat toto období tmy v Americe,“ dodal bývalý viceprezident v proslovu, kterým v noci na pátek skončil čtyřdenní stranický sjezd. Biden jako tradičně v projevu vyzval Američany, aby mu v listopadových volbách dali svůj hlas. Podle něj totiž současný šéf Bílého domu Donald Trump „selhal v ochraně Ameriky“.
