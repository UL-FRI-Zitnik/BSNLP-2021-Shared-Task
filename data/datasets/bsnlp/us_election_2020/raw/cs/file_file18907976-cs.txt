file18907976
cs
2021-01-11
http://www.fromtheweb.eu
Synové Trumpa a Bidena: Prostořeký provokatér versus tajemný obchodník z Ukrajiny

V amerických prezidentských kampaních Joea Bidena a Donalda Trumpa hrají důležitou roli také synové obou kandidátů – Hunter Biden a Donald Trump mladší. Každý však trochu jinak. Zatímco Biden junior cestu do Oválné pracovny svému otci spíše komplikuje, Trumpův nejstarší potomek je opět jednou z nejvýraznějších tváří republikánského tábora a možná už vyhlíží vlastní politickou kariéru.

Americké volby 2020 se blíží do finále a o jejich vítězi mohou rozhodovat i na první pohled nepodstatné detaily. Třeba rodinné vztahy prezidentských kandidátů. Joe Biden měl čtyři děti, dvě už zemřely. Donald Trump jich má dokonce pět. Ze všech potomků jsou však v závodě o Bílý dům nejviditelnější Trumpův prvorozený syn Donald a Bidenův mladší syn Hunter.
