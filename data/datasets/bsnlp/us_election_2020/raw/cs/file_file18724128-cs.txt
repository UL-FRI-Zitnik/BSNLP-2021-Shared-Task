file18724128
cs
2021-01-11
http://www.fromtheweb.eu
Biden se dle AP blíží 270 volitelům, Trump se nevzdává a chystá se soudit


Americké prezidentské volby se nachylují ke konci, sčítání do brzkých čtvrtečních ranních hodin středoevropského času zatím vítěze neodhalilo. Blíže se zdál být demokratický kandidát. AP přisuzovala Bidenovi 264 volitelů a Trumpovi 214. Demokratickému kandidátovi by tedy k vítězství chybělo šest hlasů. Ty jsou k mání v Nevadě, která své výsledky oznámí ve čtvrtek ráno místního času. Současný prezident se předčasně prohlásil za vítěze, jeho kampaň navíc požádala soud o přepočet hlasů ve Wisconsinu a pozastavení sčítání hlasů v Michiganu a Pensylvánii.

Odhad průběžných výsledků voleb podle AP (modře demokraté, červeně republikáni, světle vedení, tmavě vítěz).

AP odhaduje, jaká část hlasů byla sečtena. Účast odhaduje na základě minulých voleb, informací o předčasném hlasování a průzkumů u volebních místností. Odhad se může měnit na základě zpřesňujících se informací.
