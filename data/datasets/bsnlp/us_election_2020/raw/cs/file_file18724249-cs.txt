file18724249
cs
2021-01-11
http://www.fromtheweb.eu
Trump prohru neuzná? Děravý systém mu dává šanci. Bude ho z Bílého domu vykuřovat armáda?

Prezident USA Donald Trump (74) se nakazil koronavirem, což nabouralo jeho kamaň před listopadovými volbami. Právě covid-19 v minulosti zlehčoval. Nyní Trump doufá, že ani tahle překážka mu výrazněji nezkomplikuje souboj s Joem Bidenem. V Bílém domě by rád zůstal, průzkumy tomu ale nenahrávají. A reakce na Bidena ukazují, že Trump nemusí uznat prohru. Připravuje se snad prezident na to, že by nemusel v nadcházejících volbách uspět? Stůl v Oválné pracovně si nechce vyklidit jen tak. A historický volební systém má nemálo děr, které by mohl využít, pokud skutečně bude výsledek rozporovat.

Předvolební modely mu už dlouho dávají pramalé šance na vítězství. Projekt 538 počítá, že na 92 procent získá většinu hlasů demokratický kandidát Joe Biden (77), pořád je ale desetinová šance, že v takovém případě nezíská dostatek volitelů, jako se to stalo minulé Trumpově vyzyvatelce Hillary Clintonové (72).
