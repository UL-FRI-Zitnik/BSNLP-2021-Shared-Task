file18724328
cs
2021-01-11
http://www.fromtheweb.eu
Úřady v Pensylvánii žádají zamítnutí Trumpovy žaloby na volby. Média již připsala Arizonu Bidenovi

Úřady v americké Pensylvánii požádaly soud, aby zamítl žalobu týmu prezidenta Donalda Trumpa kvůli údajným volebním podvodům. Ta se jednomu z rozhodujících států prezidentských voleb snaží zabránit, aby oficiálně potvrdil pro Trumpa nepříznivé výsledky. V pátek pak americká média informovala, že demokratický kandidát Joe Biden zvítězil i ve státě Arizona, čímž získal dalších 11 hlasů. Celkově by tak již měl mít 290 volitelů.

Právníci pensylvánského státního tajemníka a sedmi okresů prohlásili, že v žalobě nejsou důkazy. Okresy ji označily za útok na volby a volební práva voličů. V Pensylvánii průběžně vede nově zvolený prezident Joe Biden o více než 53 tisíc hlasů.
