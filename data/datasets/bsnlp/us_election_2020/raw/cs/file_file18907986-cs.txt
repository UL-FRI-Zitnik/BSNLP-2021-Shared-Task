file18907986
cs
2021-01-11
http://www.fromtheweb.eu
Těsný boj o Bílý dům. Trump předem ohlásil vítězství a chce se soudit

Donald Trump zvítězil v prezidentských volbách na Floridě, v Ohiu i Texasu. Jeho demokratický vyzyvatel Joe Biden míří k vítězství v Arizoně a ve Wisconsinu. Dále se čeká na výsledky v ostatních „swing states“, ty však nemusejí být ještě dlouho známy. Trump se už prohlásil za vítěze a řekl, že došlo ke zastavení sčítání hlasů a že jde o podvod. Obrátí se prý na Nejvyšší soud.

Vítězství na Floridě pozorovatelé považovali za nutné pro Trumpovy šance na zisk dalšího mandátu. Na tento klíčový stát připadá 29 volitelů. Prezident vyhrál i v Ohiu, Texasu a Iowě.

Bedlivě sledované jsou také výsledky v Severní Karolíně či Georgii, prvně zmíněný stát se podle modelu listu The New York Times rovněž kloní na stranu republikánů, v Georgii se Biden naopak vrátil do hry.
