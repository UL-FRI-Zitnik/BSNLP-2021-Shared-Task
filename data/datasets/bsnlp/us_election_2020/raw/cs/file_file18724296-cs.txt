file18724296
cs
2021-01-11
http://www.fromtheweb.eu
Co vedlo k útoku na Kapitol: Americký volební systém má velmi jasná pravidla

Měla to být rutina, jenže nebyla. Potvrzené čtyři oběti, mnoho zraněných, desítky zatčených a členové Kongresu USA včetně viceprezidenta Mikea Pence na útěku. Tak v budově Kapitolu ve Washingtonu vypadalo ověřování hlasů volitelů odevzdaných už v prosinci ve prospěch obou prezidentských kandidátů, tedy Donalda Trumpa a Joea Bidena.

Dav Trumpových příznivců před Kapitolem

AP/Jose Luis Magana

Čekalo se, že se ověřování hlasů, které se koná vždy 6. ledna, tentokrát protáhne dlouho do noci. Důvodem byly předem avizované pokusy části republikánských kongresmanů zpochybnit vítězství Joea Bidena v nejméně šesti státech USA. Demokratický kandidát Biden přitom 14. prosince 2020 získal 306 hlasů, zatímco Trump jen 232 hlasů volitelů.
