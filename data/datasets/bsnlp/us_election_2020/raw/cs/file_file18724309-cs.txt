file18724309
cs
2021-01-11
http://www.fromtheweb.eu
Prezidentské volby

Republikánská strana neuspěla v prezidentských volbách a ztratila většinu v americkém Senátu. Po středečním útoku demonstrantů na budovu Kapitolu navíc uvnitř strany sílí hlasy na definitivní odmítnutí prezidenta Donalda Trumpa. Jaká je budoucnost strany a jakou cestou by se měla v následujících čtyřech letech vydat? Odpovídají české osobnosti pravicového spektra.

Společnost Twitter oznámila, že trvale zablokovala účet amerického prezidenta Donalda Trumpa kvůli "nebezpečí dalšího podněcování k násilnostem", informuje agentura Reuters. Již dříve tento týden sociální síť dočasně zablokovala Trumpův účet kvůli příspěvkům, v nichž prezident odmítal odsoudit násilné vniknutí svých podporovatelů do budovy amerického Kongresu a trval na svých nepodložených tvrzeních o podvodech v nedávných prezidentských volbách.
