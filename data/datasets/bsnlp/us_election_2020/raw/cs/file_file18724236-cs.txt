file18724236
cs
2021-01-11
http://www.fromtheweb.eu
Volby prezidenta USA 2020

Volby prezidenta Spojených států amerických se konala v úterý 3. listopadu 2020. Prezidentem byl ve všeobecných volbách občany určen Joe Biden a viceprezidentkou byla určena jeho spolukandidátka Kamala Harrisová, oba politici Demokratické strany. Po sečtení zhruba 99 % hlasů 1. prosince 2020 získal Joe Biden okolo 81 milionů hlasů a Donald Trump 74 milionů hlasů, což jsou dva nejvyšší výsledky v historii Spojených států.[1][pozn. 1] Na základě voleb Joe Biden získal 306 hlasů a Donald Trump 232 hlasů volitelů, což volitelé potvrdili konečnou volbu 14. prosince 2020, která byla oficiálně sečtena a potvrzena 7. ledna.[2]

Volby se konaly v řádném termínu čtyř let od voleb v roce 2016, ve kterých se stal prezidentem kandidát Republikánské strany Donald Trump a jeho viceprezidentem Mike Pence, kteří svoje funkce v roce 2020 neúspěšně obhajovali. Jednalo se o 59. volby prezidenta Spojených států amerických. Dne 6. a 7. ledna 2021 konala společná schůze obou komor Kongresu, kde byly oficiálně sečteny výsledky. Dne 20. ledna 2021 vítěz voleb nastoupí do funkce prezidenta.[3] Od roku 1900, kdy účast přesáhla 70 %, šlo o volby s nejvyšší procentuální účastí.[4]
