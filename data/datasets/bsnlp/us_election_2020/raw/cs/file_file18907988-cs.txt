file18907988
cs
2021-01-11
http://www.fromtheweb.eu
Přepočty hlasů? V minulosti se jich změnilo jen pár stovek, říká politolog

Proč ani po několika dnech neznáme výsledek amerických prezidentských voleb? Jak je možné, že se průběžné výsledky v různých médiích liší? A co stojí za zázračným finišem Joea Bidena?

Politolog Jakub Dopieralla se zabývá politickým systémem Spojených států amerických. Během studia absolvoval mimo jiné i studijní pobyt na University of Richmond ve státě Virginia, nyní působí na své mateřské Fakultě společenských věd Univerzity Karlovy. V rozhovoru pro Seznam Zprávy vysvětluje, v čem jsou letos americké prezidentské volby specifické.

Technicky vzato je to kvůli tomu, že ty volby nyní poprvé fungovaly v mnoha státech kvůli covidu z převážné části korespondenčně. Nově se tam zaváděly mechanismy, jak mohou voliči zažádat o to, aby jim byl domů zaslán korespondenční hlasovací lístek. Tam ho mohli vyplnit a potom několika různými metodami odevzdat. Buďto přímo do volební místnosti, anebo ho mohli hodit do poštovní schránky, aby ho poté doručila americká pošta.

Mnohé státy to skutečně zaváděly poprvé a nepočítaly s tím. Nedovedly odhadnout, kolik těch lístků bude. A stalo se to, že těch lístků bylo například v Pensylvánii takové obrovské množství, že ty státy to nestíhají zpracovat technologiemi, které na to mají, které na to nově nakoupili.

V Česku jsme zvyklí, že se v určitou hodinu volební místnosti zavřou a Český statistický úřad postupně zveřejňuje přesné informace o sečtených hlasech. V čem je to ve Spojených státech jiné?
