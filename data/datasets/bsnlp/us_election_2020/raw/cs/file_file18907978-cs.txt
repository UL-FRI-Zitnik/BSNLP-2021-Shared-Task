file18907978
cs
2021-01-11
http://www.fromtheweb.eu
Novinářka v USA: Je smutné, jak je Amerika rozdělená. Do voleb nás čeká ještě několik bomb

„Když protesty začínaly, přišla za manželem sousedka s tím, že jsme cizinci, a předpokládá proto, že doma nemáme zbraň. Až tedy přijdou černoši a začnou rabovat naše domy, stačí, abychom otevřeli okna, volali o pomoc a ona nás přijde s puškou zachránit,“ popisuje novinářka Julie Urbišová zkušenost, která prý změnila její pohled na život v USA. V rozhovoru pro iROZHLAS.cz mluví o rozdělení americké společnosti a náladách lidí měsíc před volbami.

Vzájemné útoky, chaos a překřikování – v tomto duchu se nesla první televizní debata mezi Donaldem Trumpem a Joem Bidenem, která poutala značnou pozornost i v České republice. Jaký dojem jste z ní měla vy? Čekala jsem, že debata bude nepěkná, tvrdá a že si nikdo nebude brát servítky. Víme, jakým stylem prezident Trump vede debaty, upozaďuje všechny kolem sebe a vždy klade důraz na svou osobu.
