file18908005
cs
2021-01-11
http://www.fromtheweb.eu
Kdo vyhrál prezidentské volby v Americe 2020 - Trump nebo Biden

Americké prezidentské volby se konají v úterý 3. listopadu 2020, jde o obrovsky sledovanou akci nejen v USA, ale i po celém světě včetně České republiky. V tento termín budou volit jenom ti voliči, kteří tak zatím neučinili předčasně nebo prostřednictvím korespondenčních hlasů – tyto způsoby si letos vybralo rekordních více než 90 milionů Američanů.

Dle průzkumů volili předčasně spíše voliči Demokratů, kteří se pravděpodobně více obávají pandemie Covid-19, což lze vidět i na předvolebních mítincích – na těch Republikánských se objevuje mnohem více lidí. Dalším z důvodů je také obrovský zájem o volby – účast by letos klidně mohla překročit 60 %, což se stalo naposledy v roce 1968. Před čtyřmi lety volilo celkem 55,5 % občanů.

Kromě prezidenta se bude ve stejný den volit i všech 435 členů Sněmovny reprezentantů a 35 ze 100 senátorů. V 11 státech také budou volit guvernéra a některé státy vypsaly místní referenda o různých tématech.
