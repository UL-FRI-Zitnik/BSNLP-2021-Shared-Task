file18724169
cs
2021-01-11
http://www.fromtheweb.eu
Donald Trump poprvé připustil možnost odkladu prezidentských voleb

Americký prezident Donald Trump se dnes vůbec poprvé zmínil o možnosti odkladu nadcházejících listopadových prezidentských voleb v USA, přestože datum je zakotveno v zákoně. Šéf Bílého domu v této souvislosti podle agentury Reuters poznamenal, že korespondenční hlasování může být zneužito k volebním podvodům.


Data federálních voleb jsou v USA upravena federálními zákony a Trump tak nemá pravomoc je odložit. Tento rok se mají konat první úterý po prvním listopadovém pondělí, přičemž jakákoli změna data by musela být schválena Kongresem. Ústava zároveň neumožňuje odložit následnou inauguraci, jež se má konat 20. ledna 2021.
