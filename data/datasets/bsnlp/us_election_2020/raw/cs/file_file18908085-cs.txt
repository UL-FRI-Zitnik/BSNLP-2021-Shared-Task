file18908085
cs
2021-01-11
http://www.fromtheweb.eu
Americké volby se přiostřují: Trump chce ukončit hlasování, Biden hrozí právníky


Pakliže by se americký prezident Donald Trump pokoušel soudní cestou zastavit řádné sčítání hlasů z letošních voleb, máme v pohotovosti právní týmy. Takto dnes reagoval štáb demokratického kandidáta Joea Bidena na projev, ve kterém šéf Bílého domu avizoval právní kroky kvůli údajným volebním podvodům. Podle tábora bývalého viceprezidenta byly Trumpovy výroky nehorázné. 4. 11. 2020 12.44 | Autor ČTK, Jiří Charvát

Trump se předtím v krátkém projevu v Bílém domě prohlásil za vítěze úterní prezidentské volby, ačkoli podle médií a analytiků jeho souboj s Bidenem stále není rozhodnutý. Prezident nehovořil explicitně o plánu zastavit sčítání hlasů, zmínil však, že se chce obrátit i na americký Nejvyšší soud, přičemž uvedl: „Chceme, aby skončilo veškeré hlasování.“ Trump předtím opakovaně napadal plány některých států přijímat včas odeslané korespondenční hlasovací lístky i po uzavření volebních místností.
