file18907984
cs
2021-01-11
http://www.fromtheweb.eu
USA: Oprávněné pochyby


Proč jsou výsledky letošních amerických prezidentských voleb velmi podezřelé

Pokud ty tabulkové výsledky připadají podezřelé jen podivínům, tak fajn, zapište si mě jako podivína. Patrick Basham

Pokud veřejně prohlásíte, že se vám výsledky letošních amerických prezidentských voleb zdají podezřelé, tak se vystavujete výsměchu a hrozí vám, že získáte pověst podivína a konspiračního teoretika. Jsem průzkumník veřejného mínění a podle mě jsou tyto volby velmi podivné. Také si myslím, že Trumpova kampaň tyto volební výsledky zpochybňuje oprávněně. V časných ranních hodinách 4. listopadu 2020 a v následujících dnech v americké demokracii proběhlo něco velmi zvláštního. Je pochopitelné, že se mnoho Američanů chce dopídit pravdy o tom, co se přesně stalo.

Nejprve vezměte v úvahu některá fakta. Prezident Trump získal více hlasů než kterýkoliv předchozí úřadující prezident usilující o znovuzvolení. Získal o 11 milionů více hlasů než v roce 2016, což je třetí největší nárůst podpory pro úřadujícího prezidenta. Pro srovnání, prezident Obama byl v roce 2012 znovu pohodlně zvolen, přestože získal o 3,5 miliony hlasů méně než v roce 2008.
