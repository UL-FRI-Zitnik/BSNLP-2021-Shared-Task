file18724275
cs
2021-01-11
http://www.fromtheweb.eu
Biden přijímá gratulace. Čína a Rusko čekají na oficiální výsledek

Americká média přisoudila Bílý dům demokratovi Joe Bidenovi. Stane se 46. prezidentem Spojených států.

- Kandidát Demokratické strany Joe Biden byl podle amerických médií zvolen novým prezidentem Spojených států. Agentura AP i televize NBC a CNN skoro čtyři dny po uzavření volebních místností vyhodnotily, že bývalý viceprezident ovládl hlasování i v klíčovém státě Pensylvánie a má tak zajištěnou většinu ve sboru volitelů.

- Biden bude 46. hlavou státu v amerických dějinách a zároveň nejstarším nastupujícím prezidentem v historii USA.

- Trump označil korespondenční hlasy, které jsou proti němu, za podvod. Oznámil, že napadne volby ve všech státech, kde jej v průběhu sčítání „přeskočil“ jeho protikandidát. Biden reagoval slovy, že Amerika si nenechá vzít demokracii.
