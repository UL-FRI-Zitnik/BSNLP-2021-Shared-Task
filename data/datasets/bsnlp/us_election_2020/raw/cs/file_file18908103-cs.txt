file18908103
cs
2021-01-11
http://www.fromtheweb.eu
Volby v USA před soudy: co, kde a proč Trump napadá

Korespondenční hlasy překlopily vedení na Bidenovu stranu, Trump chce však bojovat dále. Velká část zpochybňování voleb z jeho strany stojí na vodě, několik rýsujících se soudních bitev má ale potenciál výsledky ještě zvrátit.

Soudy ještě pořád mohou vítězství přiřknout Trumpovi. Šance ale na základě současných poznatků není příliš vysoká. Foto Gage Skidmore, flickr.com

Jak se předpokládalo už od povolebního rána, započítání hlasů doručených poštou, prováděné až po sečtení klasického hlasování, překlopilo vedení na stranu Joa Bidena. Donald Trump ovšem porážku neuznává. Ve všech dosavadních proslovech označil volby za „plné kolosálních podvodů“ a vyjádřil odhodlání řešit věc u soudů. Co, kde a proč tedy aktuálně konkrétně napadá?
