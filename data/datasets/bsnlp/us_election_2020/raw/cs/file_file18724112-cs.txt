file18724112
cs
2021-01-11
http://www.fromtheweb.eu
Joe Biden je novým americkým prezidentem. Ve volbách těsně porazil Trumpa

Nově zvolený prezident Spojených států amerických Joe Biden s budoucí první dámou USA Jill Bidenovou Zdroj: AP

Vše nasvědčuje tomu, že USA budou mít nového prezidenta. Po zisku některých klíčových států zvítězil demokratický kandidát Joe Biden, který by měl v Bílém domě nahradit republikána Donalda Trumpa. Rozhodujícím krokem se stal zisk Pensylvánie v sobotu v podvečer našeho času. Dosavadní prezident však v posledních dnech vyjadřoval nad průběžnými výsledky voleb silné pochybnosti a dokonce chce vítězství svého rivala napadnout u soudu.

Výsledky amerických prezidentských voleb se ukázaly jako extrémně těsné. Až do sečtení posledních hlasů totiž nebylo jasné, který z kandidátů získá 270 volitelů potřebných pro vítězství. Nakonec se to podařilo Bidenovi.

„Ameriko, jsem poctěn, že jsi mě vybrala, abych vedl naši skvělou zemi,“ napsal krátce po vítězství Biden na svém twitterovém účtu. Zde následně dodal, že bude prezidentem všech Američanů, a nezáleží, zda jej volili, či ne.
