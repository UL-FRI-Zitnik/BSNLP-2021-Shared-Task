file18724271
cs
2021-01-11
http://www.fromtheweb.eu
Národní ostuda, říká o pokusech zvrátit volby spojenec Trumpa. Jeho příznivci využívají novou sociální síť

Shromáždění trumpových příznivců ve Phoenixu. | foto: ČTK

Washington/Praha Dosluhující prezident Donald Trump je neústupný a stále plánuje zvrácení voleb. Republikánská strana je opatrnější a jeho rétoriku nepřebírá, dokonce se objevuje kritika. Rozhodnout volby v prezidentův prospěch navzdory hlasům komise vylučují. Trumpovo tvrdé jádro nepolevilo a po blokaci na mainstreamových médiích našlo alternativu, kde kontrola příspěvků nehrozí.

Trump se pokouší napadnout výsledky voleb ve většině států, kde se korespondenční hlasy dopočítávaly delší dobu. Prezidentův tým právníků si zatím žádné úspěchy nepřipsal. Vše nasvědčuje tomu, že volby pohodlně vyhraje demokrat Joe Biden.
