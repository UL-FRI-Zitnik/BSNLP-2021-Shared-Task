file18724115
cs
2021-01-11
http://www.fromtheweb.eu
Souboj o Bílý dům 2020: Proč ještě neznáme volební výsledek?

Současný americký prezident Donald Trump a jeho protikandidát Joe Biden Zdroj: Profimedia.cz

Souboj mezi Donaldem Trumpem a Joem Bidenem o post prezidenta Spojených státu vrcholí. Proč se ale na definitivní výsledky stále čeká? Americký volební systém je totiž složitější než v Česku, takže větší počet hlasů od občanů nemusí znamenat pro kandidáta vítězství. Rozhoduje, kdo triumfuje v důležitých státech. Kvůli velkému zájmu o korespondenční hlasy se na konečné výsledky může čekat také několik dnů.


O tom, kdo bude americkým prezidentem, rozhoduje počet volitelů. Jenže ten je v každém státě rozdílný, někdy až diametrálně. Například demokrat Joe Biden získal za vítezství v Kalifornii 55 volitelů a za prvenství ve Vermontu jen tři. Státy mají počet volitelů přidělený podle počtu obyvatel v daném státě, takže pokud by stejný volební systém platil v Česku, největší váhu by měly Středočeský kraj a Praha.
