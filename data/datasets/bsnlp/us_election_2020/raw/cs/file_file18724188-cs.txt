file18724188
cs
2021-01-11
http://www.fromtheweb.eu
Volby v USA jdou do finále, zatím hlasovalo 90 milionů lidí

Do souboje o Bílý dům zbývají dva dny. Letošní hlasování provází rekordní zájem odvolit v předstihu osobně nebo poštou. Využilo toho už 90 milionů Američanů, tedy plná třetina voličů. Důvodem jsou hlavně obavy z pandemie. Debata o korespondenčních hlasech ale přerostla v politickou bitvu. I proto, že kvůli nim se může volební drama výrazně protáhnout.

Poštovní sklad u Los Angeles, ve kterém dvě stovky pracovníků třídí hlasovací obálky, funguje od začátku října nonstop. „Množství obálek je teď zhruba o 20 tisíc kusů větší než před čtyřmi lety. Je to výrazně víc,“ popisuje registrační úředník Neal Kelley.
