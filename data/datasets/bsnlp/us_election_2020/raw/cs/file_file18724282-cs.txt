file18724282
cs
2021-01-11
http://www.fromtheweb.eu
Ne tak rychle, pane Trumpe

Proč ani „spřátelený“ Nejvyšší soud nemusí americkému prezidentovi zajistit další čtyři roky v Bílém domě.

„Myslím, že (volby) skončí u Nejvyššího soudu,“ pravil americký prezident Donald Trump 23. září a o šest dní později to při televizní debatě s Joem Bidenem zopakoval. Je „velmi důležité, abychom měli devět soudců“ už před volbami, prohlásil Trump a dodal, že na ně „spoléhá, aby dohlédli na volební lístky“.

Republikánský kandidát ztrácí v průzkumech na demokratického soka asi osm procent. Už dopředu bez důkazů zpochybnil hodnověrnost hlasování poštou a odmítl se zavázat ke klidnému předání moci, pokud prohraje. Očekává, že americký Nejvyšší soud mu přijde na pomoc, pokud 3. listopadu nedosáhne jasného vítězství. Na prezidenta však mohou v údajně bezpečném přístavu čekat nástrahy, a to i kdyby si jím zvolená nástupkyně Ruth Baderové Ginsburgové, Amy Coney Barrettová, stihla včas obléct talár soudkyně Nejvyššího soudu.
