file18724262
cs
2021-01-11
http://www.fromtheweb.eu
Americké volby nebyly jen o Trumpovi s Bidenem. Do hry promluvil i Kanye West

Americké prezidentské volby proběhly již před měsícem, ale stále jim není konec. Úřadující prezident Donald Trump totiž pořád odmítá uznat porážku a tvrdí, že jeho demokratický oponent Joe Biden zvítězil jen díky podvodům. Tito dva politici ovšem nebyli jedinými kandidáty. Celkem jich v letošních volbách bylo 11, mezi nimi například známý rapper Kanye West či libertariánka Jo Jorgensenová, která podle mnohých zapříčinila Trumpovu prohru v některých klíčových státech.

Celkový počet hlasů ostatních kandidátů by na výsledek voleb takový vliv neměl, ale v otázce klíčových států je tomu jinak. Trump se s Bidenem dlouho přel o klíčovou Georgii, kde dosavadní prezident nejprve vedl, ale poté, co začaly být sčítány korespondenční hlasy, se vedení ujal Biden. Ten zde získal celkem 2 474 507 hlasů, zatímco Trump zhruba o 13 tisíc méně.
