file18724148
cs
2021-01-11
http://www.fromtheweb.eu
Hororový scénář v USA. Kvůli hlasování na dálku nemusíme letos znát vítěze voleb

Spojené státy čekají za měsíc prezidentské volby. Ačkoliv se to často říká i píše, není to tak úplně pravda. Některé státy už o příštím prezidentovi hlasují od září. A to korespondenčně, v míře, která je pro USA bezprecedentní.

Přesně za měsíc se odehraje v USA nejočekávanější politická událost roku. Vyvrcholí prezidentské volby. A během volební noci se začnou sčítat hlasy, které připadnou buď stávajícímu šéfovi Bílého domu Donaldu Trumpovi, nebo demokratickému kandidátovi Joe Bidenovi.

Kvůli bezprecedentnímu korespondenčnímu hlasování se ale Amerika 3. listopadu dost pravděpodobně nedozví, kdo je její příští prezident. A nebude to možná vědět ani v příštích týdnech, možná měsících.
