file18907982
cs
2021-01-11
http://www.fromtheweb.eu
Výsledky prezidentských voleb už potvrdily všechny americké státy, píší The New York Times


Oficiální výsledky prezidentských voleb do úterka vyhlásily všechny americké státy i federální okrsek hlavního města Washingtonu, přičemž v součtu bylo potvrzeno vítězství demokrata Joea Bidena v poměru 306 volitelských hlasů ku 232. Na svém webu o tom informuje deník The New York Times. Účast voličů letos přesáhla 66 procent a dosáhla tak nejvyšší úrovně od začátku 20. století.

Bidenovo vítězství ohlásily přední zpravodajské organizace na základě neúplných výsledků už 7. listopadu, tedy čtyři dny po hlavním termínu voleb. V jednotlivých státech následně probíhal proces „certifikace“ hlasování a přidělování prezidentských volitelů, který bez výjimky potvrdil projekce médií.
