uk-20012
uk
2021-01-29
http://www.fromtheweb.eu
Байден заявив про ймовірний провал голосування за імпічмент Трампа 

Новий очільник Білого дому Джо Байден невідкладно попередив американців та усю міжнародну спільноту про те, що Сенат США наврядчи зможе засудити колишнього президента Дональда Трампа. На переконання демократа, для імпічменту його попередника, найімовірніше, просто не вистачить голосів. Байден звертає увагу на те, що 17 сенаторів від Республіканської партії не підуть проти головного представника своєї політичної сили. Про це інформує ONLINE.UA з посиланням на CNN. 

Як стверджує новообраний президент США, все могло б бути по-іншому, якби республіканцю залишалося до кінця його каденції бодай пів року. 

"Сенат змінився відтоді, як я був там, але змінився він не сильно", – зазначив американський лідер. 

За словами Джо Байдена, оголошення імпічменту його головному супернику може вплинути на законодавчий порядок денний і процес відбору кандидатів в уряд. Проте, зізнається Джо Байден, "ефект був би гіршим, якби цього не трапилося". 

Варто звернути увагу на те, що 25 січня в Сенат передали документи з обвинуваченнями Дональду Трампу, а через два тижні, 8 лютого стартують слухання. За словами лідера сенатської більшості Чака Шумера, демократи згодилися на відстрочку процесу, щоб дати колишньому президенту можливість організувати свою команду юристів і підготувати захист. Посадовець також наголосив, що республіканцю планують оголосити імпічмент по єдиному звинуваченню — політика звинувачують у підбурюванні до штурму Капітолію, який стався 6 січня, в день оголошення офіційних виборів президента США. 

"Ми всі хочемо залишити позаду цю жахливу сторінку в історії нашої країни. Але зцілення і єдність прийдуть тільки в тому випадку, якщо всі понесуть відповідальність", — виступив з окремою заявою з цього приводу Чак Шумер. 

Що важливо розуміти, Дональд Трамп став першим лідером Штатів, якому двічі оголосили імпічмент. Вперше республіканця звинувачували в тиску на українського президента Володимира Зеленського. Як відомо, наразі Дональд Трамп знаходиться у Флориді.
