uk-20195
uk
2021-01-29
http://www.fromtheweb.eu
Espreso.tvСуспільствоВибори президента США: у Джорджії вручну перерахують голоси, - NYT 

Вибори президента США: у Джорджії вручну перерахують голоси, - NYT 

11 листопада, 2020, 20:25 

11 листопада, 2020, 20:25 

11 листопада у штаті Джорджія, де Джо Байден випередив Дональда Трампа на 14 тис. голосів, призначили перерахунок бюлетенів 

Республіканський державний секретар штату Джорджія Бред Раффенспергер дозволив перерахувати голоси виборців в штаті. Цього рішення вимагав президент Трамп, але навряд чи ситуація зміниться докорінно. 

Наразі Байден перемагає Трампа в Джорджії більш ніж на 14 тис. голосів, при цьому підраховано майже всі бюлетені. 

Раффенспергер заявив журналістам, що погодився на перерахунок голосів у штаті через “національне значення” результату. Він визнав, що процес буде важким, адже доведеться вручну перерахувати близько 5 млн голосів. Але результат заспокоїть республіканців та демократів. 

За оцінкою Раффенспергера, остаточний результат буде до 20 листопада. 

За перерахунком стежитимуть спостерігачі від Байдена і Трампа. 

Відзначимо, за умови якщо при перерахунку в Джорджії Трамп виграє штат, Джо Байден все ще матиме 279 голосів виборників при необхідних 270 для перемоги у виборах. 

Відомо, що Даг Коллінз, республіканець, який представляє команду Трампа в Джорджії, у вівторок направив Раффенспергеру лист із проханням про перерахунок голосів. Але він зажадав більш інтенсивного процесу, ніж типовий перерахунок з використанням комп’ютерного сканеру. Сам Раффенспергер зазначив, що цей лист не вплинув на рішення про перерахунок голосів.
