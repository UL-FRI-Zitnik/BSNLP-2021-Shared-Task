uk-20208
uk
2021-01-29
http://www.fromtheweb.eu
Трамп заявив, що не прийде на інавгурацію Байдена 

За традицією, президент, який залишає посаду, має бути присутнім на інавгурації наступника. 

Чинний глава Білого дому Дональд Трамп заявив, що не буде присутнім на інавгурації обраного президента США Джо Байдена, яка відбудеться 20 січня. 

Про це він написав на своїй сторінці у Twitter. 

To all of those who have asked, I will not be going to the Inauguration on January 20th. 

"Для всіх тих, хто питав, я не прийду на інавгурацію (Джо Байдена. — Ред.) 20 січня", — написав Трамп. 

Зазначимо, Дональд Трамп стане шостим президентом в історії Сполучених Штатів, який не візьме участь у приведенні до присяги новообраного глави держави. 

Нагадаємо, 6 січня на засіданні Конгресу США мали завершити офіційну процедуру підрахунку голосів виборників і оголосити Джо Байдена переможцем президентських виборів. Сотні прихильників чинного президента Дональда Трампа зібралися біля будівлі Капітолію, щоб висловити йому підтримку і почали штурмувати будівлю Конгресу. Конгрес тимчасово зупинив засідання.
