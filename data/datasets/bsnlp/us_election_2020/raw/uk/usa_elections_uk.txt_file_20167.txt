uk-20167
uk
2021-01-29
http://www.fromtheweb.eu
Трамп подав ще один позов про перегляд результатів виборів 

Виборчий штаб кандидата у президенти США Дональда Трампа звернувся до Верховного суду із проханням переглянути результати президентських виборів у ключовій Пенсильванії 

Зокрема штаб Трампа звернувся до Верховного суду США із запитом скасувати три рішення Верховного суду штату Пенсильванія, які дозволили підрахунок більшої кількості поштових бюлетенів, чого, на думку позивачів, було достатньо, аби змінити результати президентських виборів в штаті. 

Позивачі переконані, що Верховний суд Пенсильванії перевищив свої повноваження, довільно інтерпретувавши виборче законодавство. 

За даними видання, у штабі Трампа хочуть, щоб Верховний суд розглянув рішення стосовно голосування поштою, зокрема стосовно того, чи можуть спостерігачі заперечувати бюлетені під час їх підрахунку, яким має бути їх доступ до процесу підрахунку, а також, чи слід відхиляти поштові бюлетені через незначні відхилення, такі як відсутня адреса чи дата на зовнішньому конверті. 

Як відомо, Джо Байден вже отримав 306 голосів колегії виборщиків й все одно буде переможцем виборчих перегонів, навіть у випадку перегляду результатів голосування у Пенсильванії.
