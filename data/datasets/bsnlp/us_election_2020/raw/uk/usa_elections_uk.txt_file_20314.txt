uk-20314
uk
2021-01-29
http://www.fromtheweb.eu
Espreso.tvСуспільство"Неймовірне повернення": Трамп прокоментував успіх Байдена на праймеріз у супервівторок 

"Неймовірне повернення": Трамп прокоментував успіх Байдена на праймеріз у супервівторок 

5 березня, 2020, 13:25 

фото: reuters 

5 березня, 2020, 13:25 

Президент США Дональд Трамп назвав "неймовірним поверненням" результати праймеріз демократів, згідно з якими колишній віцепрезидент Джо Байден переміг у 10 з 14 штатів 

"Я думаю, що праймеріз минулого вечора були відмінними. Це було відмінне повернення Джо Байдена. Неймовірне повернення", - заявив Трамп. 

Трамп повідомив, що американські вибори "неможливо купити". Як приклад він навів Майкла Блумберга та Тома Стейера, які, за його словами, витратили на кампанію мільярд і 300 мільйонів доларів відповідно. 

"І тепер, хто знає, де Стейер. Він, ймовірно, зализує свої рани", - зазначив Трамп. 

Нагадаємо, на праймеріз Демократичної партії США, які пройшли в так званий "супервівторок", лідирує колишній віцепрезидент Джо Байден. 

Байден переміг у штатах Вірджинія, Північна Кароліна, Алабама, Оклахома, Теннессі, Арканзас, Мен, Міннесота та Массачусетс. 

Його головний суперник, сенатор Берні Сандерс, здобув перемогу в своєму рідному Вермонті, Колорадо, Юті та Каліфорнії. 

Трамп беззастережно переміг на праймеріз республіканців.
