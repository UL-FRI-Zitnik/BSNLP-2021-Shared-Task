uk-20156
uk
2021-01-29
http://www.fromtheweb.eu
Перерахунок голосів у найбільшому окрузі Вісконсина приніс Байдену додаткові голоси 

Кампанія Трампа зажадала перерахунку голосів в двох найбільш густонаселених округах штату. 

Перерахунок голосів в найбільшому окрузі Вісконсина приніс додаткові голоси для обраного президента Джо Байдена. 

Перерахунок провели на вимогу виборчої кампанії президента Дональда Трампа. Після перерахунку в окрузі Мілуокі Байден набрав додаткові 132 голоси з майже 460 тисяч поданих. 

Кампанія Трампа зажадала перерахунку голосів в двох найбільш густонаселених округах Вісконсина. У цьому штаті Трамп поступився Байдену з понад 20 тисячами голосів. 

Два перерахунки обійдуться кампанії Трампа в 3 мільйони доларів. Очікується, що округ Дейн завершить перерахунок голосів в неділю. 

Нагадаємо, Президент США Дональд Трамп пообіцяв, що залишить Білий дім за умови, якщо Колегія виборників підтримає на голосуванні його суперника від Демократичної партії Джо Байдена. 

Остаточні результати президентських виборів у США стануть відомі в грудні, після голосування колегії виборників. Переможе той кандидат, хто набере щонайменше 270 з 538 голосів виборників. 

Голосування у США проходить в два етапи: спочатку громадяни обирають виборників у кожному штаті, які згодом будуть безпосередньо обирати президента. Число виборників від кожного штату дорівнює кількості його представників у Конгресі.
