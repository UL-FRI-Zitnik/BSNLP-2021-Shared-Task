uk-20169
uk
2021-01-29
http://www.fromtheweb.eu
Виборники американського штату Невада віддали свої голоси демократу Джо Байдену. Перемогу Байдена у цьому штаті оскаржували представники Республіканської партії. 

Так, колишній віце-президент США отримав 6 голосів виборників у Неваді. Загалом у нього станом на зараз 36 голосів. Крім Невади, його підтримали виборники Делаверу, Іллінойсу, Нью-Гемпшира та Вермонту. 

Чинному президенту США вже віддали свої голоси виборники Теннессі, Південної Кароліни, Оклахоми, Міссісіпі, Айови, Індіани та Арканзасу. Загалом у Трампа зараз 56 голосів виборників. 

Голосування виборників американських штатів продовжується. Для перемоги на виборах кандидату необхідна підтримка 270 виборників. 

Нагадаємо, республіканці просили суд зупинити сертифікацію виборів у Неваді, де лідирував Байден. Однак суд відхилив клопотання та оголосив Байдена переможцем виборів у Неваді. 

Як писало РБК-Україна, першими голоси Байдену віддали виборники американського штату Вермонт. У цьому штаті Байден отримав 3 голоси. 

Продовжуючи переглядати RBC.UA Ви підтверджуєте, що ознайомилися з Політикою конфіденційності Правилами користування сайтом і згодні з використанням файлів cookie. Ознайомитися
