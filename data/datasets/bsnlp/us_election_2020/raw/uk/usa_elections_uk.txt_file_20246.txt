uk-20246
uk
2021-01-29
http://www.fromtheweb.eu
Обвинувальний висновок щодо імпічменту Трампа можуть передати в Сенат 22 січня – ЗМІ 

Четвер, 21 січня 2021, 21:03 

Спікер Палати представників США Ненсі Пелосі заявила в четвер, що найближчими днями вона проконсультується з колегами-демократами щодо питання готовності Сенату розпочати процес імпічменту експрезиденту Дональду Трампу за його роль у заворушеннях 6 січня в Капітолії. 

"Я поговорю про те, коли Сенат буде готовий до суду над тодішнім президентом США за його роль у підбурюванні повстання на Капітолії Сполучених Штатів", - сказала Пелосі. 

Джерело, знайоме зі справою, заявило, що Пелосі може надіслати статтю про імпічмент до Сенату вже в п'ятницю. 

13 січня Палата затвердила одну статтю імпічменту проти Трампа, що зробило його першим президентом в історії США, якому оголосили імпічмент двічі. Тепер Сенат, який контролюється демократами, повинен вирішити, чи винен Трамп у підбурюванні. Для першого в історії засудження президента США знадобилося б дві третини голосів. 

Напад на Капітолій відбувся, коли Конгрес офіційно засвідчував перемогу Джо Байдена на виборах в листопаді минулого року. 

Раніше повідомлялося, що Сенат може розпочати судовий розгляд справи про імпічмент не раніше інавгурації нового президента. 

Читайте нас у Telegram. Підписуйтесь на наш канал "УП. Кляті питання"
