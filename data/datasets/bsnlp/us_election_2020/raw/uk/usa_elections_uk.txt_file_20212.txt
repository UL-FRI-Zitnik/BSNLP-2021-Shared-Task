uk-20212
uk
2021-01-29
http://www.fromtheweb.eu
Вибори у США: Байден набирає 284 голоси виборщиків 

20:29, 7 ноября 2020 

Результати ще не остаточні, зважаючи на готовність Трампа вимагати перерахунку голосів у судах. 

gazeta.ru 

Як повідомляє The Associated Press, виборча комісія підбила підсумки голосування у Пенсильванії – більшість виборців у штаті віддали свої голоси за Джо Байдена, який отримує 20 голосів виборщиків цього штату. Станом на зараз у кандидата від Демократичної партії 284 голоси виборщиків із 270 необхідних, що дозволяє говорити про те, що він здобуває перемогу у виборах Президента Сполучених Штатів. 

Раніше Дональд Трамп написав у своєму твіттері заклик зупинити підрахунок голосів. Це можна пояснити суттєвим скороченням його переваги над опонентом у ряді штатів, зокрема у самій Пенсильванії, де Трамп раніше лідирував, після того, як почали доходити поштові бюлетені. Також Трамп звинуватив демократів у «шахрайстві» та тому, що вони «знаходять» бюлетені о 4 ранку. 

Разом з тим, Трамп пригрозив зверненням до Верховного суду для «застосування права належним чином». Крім того, представники Республіканської партії вже звернулися до судів з вимогою припинити підрахунок у ряді штатів та з вимогою перерахунку. 

Результати виборів у Неваді та Джоржії досі остаточно не встановлені. 

Раніше «Судово-юридична газета» повідомляла, що підрахунок голосів у деяких штатах може затягнутися.
