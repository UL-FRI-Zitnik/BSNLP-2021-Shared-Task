uk-20028
uk
2021-01-29
http://www.fromtheweb.eu
Вибори у США: Байден виграв у Міннесоті і лідирує ще у кількох штатах 

Середа, 4 листопада 2020, 10:02 

Кандидат від Демократичної партії на виборах президента Джо Байден виграв у штаті Міннесота і лідирує ще у двох "хитких" штатах. 

Про це повідомляє "Європейська правда" з посиланням на Politico. 

За результатами підрахунків 90% бюлетенів, Байден набрав 52,6% голосів, тоді як Дональд Трамп отримав 45,4%. 

Перемога Байдена у Міннесоті, яка дає 10 голосів виборників, очікувалася, оскільки республіканці не перемагали тут з часів Річарда Ніксона в 1972 році. 

Байден також лідирує в Аризоні (11 голосів виборників) з перевагою у 5%, там пораховано 80% бюлетенів. Таку ж перевагу він має і в Неваді (6 голосів виборників), проте там пораховано тільки 74% голосів. Всі ці штати вважаються "хиткими", оскільки не мають чіткої прихильності до демократів та республіканців. 

Байден також виграє в кількох штатах на сході, зокрема, в Іллінойсі, Вермонті, Делавері, Массачусетсі, Мериленді. Він також має певний запас голосів на заході, де дільниці закрилися пізніше і відповідно результати стануть відомі ближче до кінця дня.
