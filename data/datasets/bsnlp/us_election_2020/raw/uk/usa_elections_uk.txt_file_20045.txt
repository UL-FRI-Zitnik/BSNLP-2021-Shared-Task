uk-20045
uk
2021-01-29
http://www.fromtheweb.eu
Байден перехопив лідерство у штаті Джорджія: це може бути ключем до перемоги на виборах 

Для перемоги Байдену не вистачає 6 голосів виборців. 

Кандидат від демократів Джозеф Байден вийшов вперед у президентських перегонах США в штаті Джорджія (16 виборців) після оброблення 99% бюлетенів. 

Зазначається, що Байден випереджає чинного президента у ключовому штаті на 917 голосів, його підтримав 2 449 371 мешканець Джорджії. Однак підрахунок досі триває. 

Зазначимо, що Байден вже отримав 264 голоси виборців з 270 необхідних для перемоги у президентських виборах. Тому, якщо демократу вдасться перемогти в Джорджії, яка на минулих виборах підтримала Трампа, то у Сполучених Штатів буде новий президент. 

Доля переможця виборів Президента Сполучених Штатів у ці хвилини вирішується у штаті Джорджія. Натепер там підраховано 99% бюлетенів - і у Трампа з Байденом рівна кількість голосів. Перемога у Джорджії для Байдена фактично означатиме перемогу на виборах. За підрахунком голосів у Вашингтоні стежить ТСН.
