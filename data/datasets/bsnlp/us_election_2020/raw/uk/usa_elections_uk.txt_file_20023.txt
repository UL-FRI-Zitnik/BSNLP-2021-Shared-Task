uk-20023
uk
2021-01-29
http://www.fromtheweb.eu
Палата представників США голосуватиме щодо імпічменту Трампу за підбурювання до заколоту 

Демократи офіційно внесли на розгляд проєкт резолюції 

Палата представників США, як очікується, в середу проголосує за проєкт резолюції про оголошення імпічменту президенту США Дональда Трампа. 

Згідно з планом, до розгляду цього питання конгресмени приступлять о 09:00 за місцевим часом, передає "Інтерфакс-Україна". 

Демократи офіційно внесли на розгляд проєкт резолюції в понеділок, в якій вони звинувачують Трампа в "підбурюванні до заколоту". 

"Він поставив під загрозу цілісність демократичної системи, завадив мирному переходу влади... Він зрадив довіру до себе як до президента", - йдеться в тексті проєкту резолюції. 

Як очікується, до цього, у вівторок увечері за місцевим часом, Палата представників США розгляне проект іншій резолюції, в якій міститься заклик до віцепрезиденту Майку Пенсу скористатися 25-ю поправкою до Конституції США, щоб усунути від влади Трампа. У Пенса буде 24 години для ухвалення рішення, але очікується, що він не скористається цією можливістю. Якщо ж віцепрезидент дасть згоду, розгляд питання про імпічмент буде відкладено. 

Термін повноважень Трампа закінчується 20 січня, в день інавгурації обраного президента Джо Байдена. 

Ми повідомляємо тільки дійсно важливі новини. Долучайся до Telegram-каналу
