uk-20221
uk
2021-01-29
http://www.fromtheweb.eu
Байден виграв праймериз демократів у Південній Кароліні 

Ця перемога може допомогти йому переламати ситуацію перед "супервівторком". 

Facebook 

Twitter 

Джо Байден 

Фото: politconservatism.ru 

Претендент у кандидати на пост президента США від Демократичної партії Джо Байден вперше здобув перемогу на первинних виборах (праймериз) демократів, повідомляє телеканал CNN. 

На голосуванні, яке відбулося в штаті Південна Кароліна в суботу, 28 лютого, він заручився підтримкою 48% виборців, в той час як його основний конкурент Берні Сандерс - 20%. 

Бізнесмен-мільярдер Том Стаєр, що отримав в Південній Кароліні третє місце, оголосив про вихід з гонки. 

Associated Press зазначає, що перемогу Байдена багато в чому визначили чорношкірі мешканці штату і інші нацменшини. Тільки 40% голосів, що отримав цей кандидат, - це голоси білих виборців. Також він користувався популярністю у старших людей і жінок. 

На цей момент, за оцінками AP, Сандерс може розраховувати на голоси приблизно 54 делегатів, Байден - на 44, і ймовірно, ця цифра виросте. Піт Буттіджіч - на 26, а Елізабет Уоррен і Емі Клобушар залишилися приблизно з 8 і 7 голосами відповідно. 

Перемога Байдена може допомогти йому переламати ситуацію перед так званим "супервівторком" - першим вівторком березня, коли праймериз відбудуться відразу в 15 штатах. 

Єдиний кандидат від демократів буде обраний на партійному з'їзді, який відбудеться в липні. Вибори президента США заплановані на листопад.
