uk-20253
uk
2021-01-29
http://www.fromtheweb.eu
Картина дня 

Демократи Буттіджедж та Стаєр зняли свої кандидатури з президентських перегонів в США 

Колишній мер міста Саут-Бенд в американському штаті Індіана Піт Буттіджедж та мільярдер Том Стаєр зняли свої кандидатури у боротьбі за номінацію від Демократичної партії на виборах президента США. 

Як повідомляє New York Times, Буттіджедж виходить з боротьби всього за 48 годин до «супервівторка», в який відбудуться попередні вибори одразу в 14 штатах. 

Я більше не прагну бути кандидатом у президенти від демократів на виборах 2020 року. Однак я зроблю все можливе, щоб у січні у нас був новий президент-демократ, — запевнив 38-річний політик. 

Він заявив про це після нищівної поразки на праймеріз в штаті Південна Кароліна. В свою чергу Стаєр інвестував 191 мільйон доларів у передвиборчу рекламу в цьому штаті. Втім, у суботу на внутрішньопартійних виборах він отримав підтримку лише в 11,3% голосів. 

Я не входив у ці передвиборчі перегони, щоб просто отримати голоси. Я вів цю кампанію, щоб говорити про речі, які мене хвилювали найбільше, — заявив Стаєр. 

Як повідомлялоQHA media, колишній віцепрезидент США Джо Байден переміг на праймеріз демократів у Південній Кароліні з 48,4% голосів.
