uk-20037
uk
2021-01-29
http://www.fromtheweb.eu
Сьогодні, 22 січня, член Конгресу США республіканка Марджорі Грін внесла до Палати представників статті про імпічмент новому президенту Сполучених Штатів Джо Байдену. Вона звинуватила американського лідера у зловживанні владою під час перебування на посаді віце-президента США. 

"Президент Джо Байден не підходить для того, щоб займати пост президента. Його модель зловживання владою в якості віце-президента президента Обами є тривалою і тривожною... Він зробить все можливе, щоб виручити свого сина Гантера і наповнити кишені своєї сім'ї грошима від корумпованих іноземних енергетичних компаній", - йдеться в заяві Грін. 

Зазначається, що у період коли Байден був віце-президентом США (2009-2017 роки), його син Гантер входив до ради директорів української енергетичної компанії Burisma. 

Ймовірність того, що пропозиція Грін щодо імпічменту Байдена буде розглядатися, дуже низька, оскільки більшість у Палаті представників займають демократи. Як відомо, вони її не підтримають. 

Нагадаємо, раніше Палата представників проголосувала за ухвалення резолюції щодо імпічменту Трампа. Її підтримали 232 законодавці, проти - 197. Тепер резолюцію має розглянути Сенат. 

Продовжуючи переглядати RBC.UA Ви підтверджуєте, що ознайомилися з Політикою конфіденційності Правилами користування сайтом і згодні з використанням файлів cookie. Ознайомитися
