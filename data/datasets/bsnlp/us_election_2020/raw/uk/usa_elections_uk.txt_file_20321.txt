uk-20321
uk
2021-01-29
http://www.fromtheweb.eu
Байден: "Ми збираємося виграти цю гонку з явним відривом" 

Субота, 7 листопада 2020, 06:10 

Джо Байден у Вілмінгтоні, штат Делавер. Фото: Carolyn Kaster/AP 

Кандидат в президенти США від Демократичної партії, колишній віце-президент Джо Байден має намір заручитися голосами понад 300 членів Колегії виборників. 

Джерело: звернення Байдена 

Пряма мова: "У нас ще немає остаточних підсумків виборів, але цифри говорять нам, що перемога близько. Ми збираємося виграти цю гонку. Просто подивіться, що змінилося з учорашнього дня. 24 години назад ми відставали в штаті Джорджія, тепер ми попереду, і ми збираємося виграти цей штат. 24 години назад ми відставали в Пенсільванії, і ми збираємося виграти в Пенсільванії. Ми перемагаємо в Арізоні. Наша перевага в Неваді збільшилася фактично вдвічі. Ми збираємося набрати більше 300 голосів виборників. Підтримка людей дозволить нам виграти цю гонку з явним відривом". 

Держсекретар штату Джорджія, де Байден вирвався вперед, підтвердив, що у штаті відбудеться перерахунок голосів.
