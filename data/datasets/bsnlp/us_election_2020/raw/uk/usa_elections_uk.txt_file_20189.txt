uk-20189
uk
2021-01-29
http://www.fromtheweb.eu
Espreso.tvСуспільствоВибори президента США: перерахунок голосів у Джорджії підтвердив перемогу Байдена 

Вибори президента США: перерахунок голосів у Джорджії підтвердив перемогу Байдена 

20 листопада, 2020, 08:10 

фото: Reuters 

20 листопада, 2020, 08:10 

Перерахунок результатів голосування на виборах президента США у штаті Джорджія підтвердив перемогу демократа джо Байдена 

Про це повідомив державний секретар Джорджії Бред Раффенспергер, передає "Радіо Свобода". 

"Підрахунок близький до того, що ми мали у звітах в ніч виборів", - сказав Раффенспергер. 

Перерахунок голосів здійснили на вимогу кандидата-республіканця Дональда Трампа. 

Джорджія дає 16 голосів виборників у загальнонаціональному підрахунку. Таким чином, завдяки перемозі у Джорджії Байден отримує 306 голосів виборників проти 232 голосів у чинного президента США Дональда Трампа. 

Джорджія є традиційно республіканським штатом і не обирала кандидата-демократа з 1992 року, коли переміг Білл Клінтон. 

Слідкуйте за подіями в Україні та світі разом з Еспресо! Підписуйтесь на Telegram-канал: https://t.me/espresotb
