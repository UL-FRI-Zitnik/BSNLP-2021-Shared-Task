uk-20315
uk
2021-01-29
http://www.fromtheweb.eu
Вибори в США: Байден обігнав Трампа у ключовому штаті 

Перемога в Мічигані дасть кандидату 16 голосів вибірників. 

Джо Байден випередив Трампа в штаті Мічиган / фото REUTERS 

За результатами обробки 94% бюлетенів, кандидат від Демократичної партії Джо Байден випереджає чинного президента США Дональда Трампа в штаті Мічиган, в якому 16 вибірників. 

Всього кілька годин тому Трамп впевнено йшов попереду. Але за цей час на користь Байдена додалася значна кількість голосів. 

Результати в Мічигані / фото foxnews.com 

Вибори в США: що відомо 

Президентські вибори в США почалися 3 листопада 2020 року. Трамп, який представляє республіканців, претендує на переобрання. Його суперник від демократів - колишній віце-президент США Джо Байден. 

Виборча система США відрізняється від української. Голосування там проходить у два етапи: спочатку громадяни обирають вибірників, які згодом будуть безпосередньо обирати президента. Вибірники - це люди з хорошою освітою, активісти та меценати. Виборці заздалегідь знають, кого підтримує кожен вибірник. 

Читайте останні новини України та світу на каналі УНІАН в Telegram
