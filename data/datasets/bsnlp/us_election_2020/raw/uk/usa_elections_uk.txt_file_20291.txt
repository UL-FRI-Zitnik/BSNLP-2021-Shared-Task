uk-20291
uk
2021-01-29
http://www.fromtheweb.eu
Вибори в США: перерахунок голосів у Джорджії підтвердив перемогу Байдена 

П'ятниця, 20 листопада 2020, 05:10 

Ручний перерахунок бюлетенів у штаті Джорджіа підтвердив, що переможцем виборів у штаті, що відбулися 3 листопада, є Джо Байден. 

Джерело: держсекретар штату Джорджіа Бред Раффенспергер, повідомляє Голос Америки 

Пряма мова: "Немає сумніву в тому, що штат сертифікує перемогу Байдена". 

Деталі: За його словами, результат перерахунку дуже близький до того результату, про який було повідомлено в ніч виборів. 

Нагадаємо: 

Провідні ЗМІ у США повідомили, що Джо Байден отримав понад 270 голосів виборників, що означає перемогу на президентських виборах. 

Офіційно переможцем перегонів вважається кандидат, за якого 14 грудня проголосує Колегія виборників. Новий президент офіційно приступає до виконання обов’язків після складання присяги 20 січня. 

Джо Байден готує основу для своєї нової адміністрації, попри зусилля президента Дональда Трампа оскаржити результати виборів і утриматися при владі. 

У Державному департаменті США вже накопичилась пачка листів іноземних лідерів із привітаннями Джо Байдену, кандидату від демократів на президентських виборах, про перемогу якого вже оголосили всі ЗМІ та й сам Байден. 

Читайте нас у Telegram. Підписуйтесь на наш канал "УП. Кляті питання"
