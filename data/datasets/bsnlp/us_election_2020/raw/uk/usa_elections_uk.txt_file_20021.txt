uk-20021
uk
2021-01-29
http://www.fromtheweb.eu
Суд відмовив Трампу перерахувати голоси у Пенсильванії 

Суд відхилив вимогу чинного голови Білого дому Дональда Трампа про перерахунок голосів на президентських виборах США у штаті Пенсильванія. 

Федеральний суддя Метью Бренн відхилив позов президента Трампа до виборчої комісії штату Пенсильванія з вимогою переглянути результати голосування в цьому штаті. Постанова суду, ухвалена 21 листопада, стала останнім ударом по чинному президенту, який намагається змінити результат президентських виборів. 

Пенсильванія – один із кількох ключових штатів, у яких 3 листопада переміг суперник Дональда Трампа - Джо Байден. Головними аргументами юристів Трампа стало те, що виборчі комісії штату неправильно порахували бюлетені, отримані поштою. Юристи чинного президента також стверджували, що спостерігачі від Республіканської партії не були допущені до процедури підрахунку голосів. 

Суддя Метью Бренн визнав аргументи Трампа безпідставними, спекулятивними і не підкріпленими доказами. 

Постанова суду означає, що голоси виборців штату Пенсильванія тепер можуть бути сертифіковані. Тепер виборчі комісії у всіх штатах зможуть зробити наступний крок до підготовки засідання колегії виборників 14 грудня. На ньому буде офіційно оголошено ім'я переможця виборів президента США. 

Юридичні радники Трампа подали в суди понад два десятки позовів, що оскаржують результати голосування 3 листопада, але майже всі вони були відхилені.
