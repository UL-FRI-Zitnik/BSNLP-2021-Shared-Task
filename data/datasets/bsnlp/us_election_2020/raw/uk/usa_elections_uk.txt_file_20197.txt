uk-20197
uk
2021-01-29
http://www.fromtheweb.eu
Espreso.tvСвітКонгресмени США погодили процедуру щодо імпічменту Трампа 

Конгресмени США погодили процедуру щодо імпічменту Трампа 

13 січня, 2021, 20:11 

13 січня, 2021, 20:11 

У Палаті представників Конгресу США погодили процедуру розгляду резолюції про імпічмент щодо президента Дональда Трампа 

Як зазначається, члени Палати представників Конгресу США на засіданні 13 січня погодили процедуру обговорення та подальшого голосування по резолюції щодо імпічменту Трампа. 

Згідно із затвердженим планом, найближчим часом законодавці перейдуть до дебатів щодо імпічменту. Вони триватимуть близько двох годин, після цього очікується голосування по самій резолюції. 

Раніше віцепрезидент США Майк Пенс відмовився застосовувати проти Трампа поправку до Конституції про відсторонення від влади. 

Нагадаємо, 6 січня обидві палати Конгресу США перервали засідання на тлі масового протесту біля Капітолія, де проходило засідання Конгресу по затвердженню результатів виборів. Протест переріс у сутички з силовиками, а потім демонстранти прорвалися до будівлі Капітолія. 

Слідкуйте за подіями в Україні та світі разом з Еспресо! Підписуйтесь на Telegram-канал: https://t.me/espresotb
