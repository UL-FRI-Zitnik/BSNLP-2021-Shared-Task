uk-20187
uk
2021-01-29
http://www.fromtheweb.eu
Espreso.tvСуспільствоВибори президента США: Трамп переміг у Флориді - важливому "хиткому" штаті 

Вибори президента США: Трамп переміг у Флориді - важливому "хиткому" штаті 

4 листопада, 2020, 08:44 

фото: Reuters 

4 листопада, 2020, 08:44 

Чинний президент США республіканець Дональд Трамп виграв у опонента від демократів Джо Байдена у штаті Флорида 

За результатами підрахунку 96% голосів у Флориді Трамп отримав 51,2% голосів, випередивши Байдена на понад 300 тис. голосів. 

Флорида є одним із так званих "хитких" штатів, де кандидати від демократів і республіканців мають приблизно рівні шанси. Флорида представлена 29 із 538 місцями у Колегії виборників, яка формально обирає президента США, і цей штат традиційно має велике значення для перемоги на виборах. 

Для перемоги у загальнонаціональних виборах кандидат має набрати 270 голосів виборників. 

За даними CNN, станом на 8:40 Джо Байден отримує 220 голосів виборників, Дональд Трамп - 213. 

Нагадаємо, раніше повідомлялося, що Байден випереджає Трампа в шести "хитких штатах" із мінімальним розривом. 

Слідкуйте за подіями в Україні та світі разом з Еспресо! Підписуйтесь на Telegram-канал: https://t.me/espresotb
