uk-20164
uk
2021-01-29
http://www.fromtheweb.eu
Пелосі: Конгрес США готовий продовжити процедуру імпічменту Трампа 

Спікерка Палати представників Конгресу США Ненсі Пелосі заявила, що Палата предстаників має намір передати справу про імпічмент колишнього президента США Дональда Трампа на розгляд Сенату. 

Палата представників оголосила імпічмент Трампу за звинуваченням у «підбурюванні до повстання», через події 6 січня, коли натовп пішов на штурм будівлі Конгресу. 

Якщо Палата представників передасть справу до Сенату, який може прийняти рішення про відсторонення Трампа а також заборонити йому обіймати офіційні посади. Раніше представники Республіканської партії виступали проти розгляду імпічменту в Сенаті, говорячи, що розгляд справи у той час, коли Трамп вже не виконує обов‘язки президента, не потягне за собою усунення його з посади і може призвести до ще більшого розділення між двома основними американськими партіями. 

«Факт полягає в тому, що президент Сполучених Штатів скоїв акт підбурювання до повстання, - заявила Пелосі під час спілкування з пресою в четвер. - Не думаю, що для об‘єднання треба сказати: «О, забудьмо це і давайте рухатись далі». Так не об‘єднують». 

ЗМІ, з посиланням на поінформовані джерела, повідомляють, що Пелосі планує передати справу про імпічмент до Сенату вже до кінця цього тижня. В такому разі Сенат має розпочати слухання у справі про імпічмент вже наступного тижня. 

Дивіться також: Церемонія Інавгурації: Камала Гарріс провела Майка Пенса із Капітолію
