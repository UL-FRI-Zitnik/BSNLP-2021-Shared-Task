uk-20198
uk
2021-01-29
http://www.fromtheweb.eu
Трамп назвав Байдена "фейковим президентом" 

Неділя, 27 грудня 2020, 01:28 

За 25 днів до інавгурації 46-го президента США Джо Байдена, чинний глава Білого дому Дональд Трамп назвав його "фейковим президентом", а вибори у США – гіршими, ніж в Афганістані. 

Пряма мова Трампа: "Молодий військовий, служив в Афганістані, сказав мені, що вибори в Афганістані набагато безпечніші та кращі, ніж вибори 2020 року в США. Наші, з мільйонами й мільйонами відправлених поштою бюлетенів, були схожі з виборами в країні третього світу. Фейковий президент!". 

Деталі: Адміністрація Twitter вже традиційно додала під твітом Трампа посилання, за яким можна дізнатися про безпечність процедури голосування поштою. 

Що передувало: Соцмережа Facebook (та Instagram) як і Twitter має намір передати офіційний акаунт президента США @POTUS Джо Байдену в день інавгурації 20 січня, незалежно від думки чинного президента Дональда Трампа. 

Інші урядові акаунти, такі як @VP, @FLOTUS, @whitehouse, також будуть передані адміністрації Байдена.
