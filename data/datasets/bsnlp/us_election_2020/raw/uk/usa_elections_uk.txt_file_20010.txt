uk-20010
uk
2021-01-29
http://www.fromtheweb.eu
Новини 

Вибори в США: перерахунок голосів підтвердив перемогу Байдена в Джорджії 

Перевага Джо Байдена в Джорджії після перерахунку бюлетенів незначно скоротилася й склала 12 284 голоси. Але республіканці можуть вимагати ще одного перерахунку. 

Перерахунок голосів у Джорджії проводився вручну 

Результати перерахунку голосів, поданих у Джорджії під час виборів президента США, підтвердили перемогу демократа Джо Байдена в цьому штаті. Про це в четвер, 20 листопада, заявив віцегубернатор Джорджії Бред Раффенспергер. 

Після перерахунку бюлетенів в усіх 159 округах чинний президент, республіканець Дональд Трамп набрав 2 462 857 голосів, тоді як Байден - 2 475 141. Отже, перевага демократа склала 12 284 голоси. Раніше відрив Байдена становив 12 780 голосів. "Перший в історії штату повний аудит підтвердив ім'я переможця", - заявив Раффенспергер. 

Утім, за повідомленнями американських ЗМІ, через надзвичайно малий розрив - менш ніж пів відсотка голосів - республіканці можуть вимагати нового перерахунку - цього разу із застосуванням сканерів. Перший перерахунок провели в штаті вручну. 

Нагадаємо, що президентські вибори відбулися в США 3 листопада. Згідно з прогнозами провідних американських ЗМІ, Байден здобув на них перемогу, отримавши 306 голосів виборників, проте Трамп досі не визнав своєї поразки та заявляє про масштабні фальсифікації. 

Вибори в США як детектив - в очікуванні розв'язки 

Одні святкують... 

Святковий настрій в Едмонті, штат Оклахома: прихильник Дональда Трампа радіє першим результатам, що надійшли зі Флориди. Кандидат від республіканців зумів забезпечити собі підтримку в цьому "хиткому штаті". "Хиткими" у США називають ті штати, де від самого початку більшість виборці не має однозначних преференцій і в обох кандидатів є рівні шанси на перемогу. 

Вибори в США як детектив - в очікуванні розв'язки 

... інші застигли в очікуванні 

В очікуванні голосування на площі Макферсона у Вашингтоні. Розчарування на обличчях тих, хто сподівався на впевнену перемогу кандидата від демократів Джо Байдена. У багатьох штатах розрив між обома політиками виявився мінімальним, що до останнього ускладнює визначення переможця. 

Вибори в США як детектив - в очікуванні розв'язки 

Пристрасті розпалюються 

Палкі дискусії на площі Black Lives Matter, що поблизу Білого дому у Вашингтоні: прихильник Трампа (ліворуч) та демонстрант (праворуч) кричать одне на одного. Як повідомляє кореспондентка DW Інес Поль, настрій в американській столиці був напруженим і вибухонебезпечним. 

Вибори в США як детектив - в очікуванні розв'язки 

Трампу з пап'є-маше не позаздриш 

Демонстрант у Нью-Йорку палицею лупцює виготовлену з пап'є-маше фігуру чинного президента США Дональда Трампа, яку підвісили на мотузці. У штаті Нью-Йорк виборці віддали перевагу Джо Байдену. Отже, 29 голосів виборників від цього штату будуть зараховані на його користь. Для перемоги потрібно набрати 270 голосів. 

Вибори в США як детектив - в очікуванні розв'язки 

Гарячий протест 

У Портленді, штат Орегон, у ніч виборів відбулись антирасистські протести. На цьому фото демонстранти спалили американські прапори. Також в інших містах США люди вийшли на вулиці. В очікуванні безладу власники крамниць частково позабивали дошками й щитами свої вікна. Після закриття виборчих дільниць великих народних заворушень, однак, не спостерігалось. 

Вибори в США як детектив - в очікуванні розв'язки 

Виборчий детектив триває 

Попри відсутність однозначних результатів Трамп оголосив себе переможцем уже в середу вранці. З огляду на затягнення підрахунку голосів він почав говорити про "обман нації" і повідомив, що звернеться до Верховного суду США з вимогою зупинити подальший підрахунок голосів. У виборчому штабі Байдена заявили, що готові до юридичних кроків проти таких дій конкурента. 

Автор: Гелена Кашель 

Дивитись відео 06:10 

Поділитись 

Як Трамп, Байден та президентські вибори розкололи США (06.11.2020)
