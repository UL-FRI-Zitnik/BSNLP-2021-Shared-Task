uk-20002
uk
2021-01-29
http://www.fromtheweb.eu
Посол України в США вже вирушив на інавгурацію Байдена (фото) 

Сьогодні обраний президент Сполучених Штатах у Вашингтоні складе присягу і почне виконувати свої обов'язки. 

Посол України візьме участь в інавгурації Байдена / фото twitter.com/YelchenkoUN 

Посол України у Сполучених Штатах Америки Володимир Єльченко візьме участь у церемонії інавгурації 46-го президента США Джо Байдена та віце-президента Камали Гарріс. 

"Чекаємо біля Держдепартаменту, невдовзі прямуємо на церемонію інавгурації президента Байдена", - написав посол. 

Також він оприлюднив копію листа від спільного комітету Конгресу з питань інавгураційних церемоній щодо дотримання етикету під час церемонії інавгурації, у якій наголошується на необхідності одягнути захисну маску і дотримуватись соціальної дистанції під час церемонії. 

Інавгурація Байдена 

7 січня обидві палати Конгресу США завершили підрахунок голосів колегії виборників і затвердили перемогу Байдена на виборах президента. 

Своєю чергою Трамп пообіцяв впорядковану передачу влади Байдену.
