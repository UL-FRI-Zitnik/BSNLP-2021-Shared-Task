uk-20042
uk
2021-01-29
http://www.fromtheweb.eu
Байден публічно почав погрожувати Трампу — що відбувається 

Команда кандидата в президенти США від демократів Джо Байдена почала публічно погрожувати своєму супернику-республіканцю Дональду Трампу примусовим виселенням з Білого дому після того, як стало відомо, що чинний американський лідер не планує "здаватись" та покидати президентське крісло. З окремою заявою з цього приводу виступив речник штабу Байдена Ендрю Бейтс, передає ONLINE.UA з посиланням на CNN. 

"Як ми сказали 19 липня, на цих виборах рішення приймає американський народ. І уряд Сполучених Штатів цілком здатний вивести порушників з Білого дому", — публічно пригрозив Бейтс, очевидно маючи на увазі президента-республіканця. 

Ця заява прозвучала після того, як стало відомо, що Трамп не планує визнавати поразку, якщо Байден буде визнаний обраним президентом США вже 6 листопада. Що важливо розуміти, останні результати підрахунку голосів показують, що Трамп поступається Байдену у ключових штатах, які є вирішальними для перемоги на виборах. 

У ніч на п’ятницю Байден вийшов у лідери в Джорджії, а у п’ятницю — в Пенсильванії. Дональд Трамп зразу ж почав скаржитися на чесність виборів у Пенсильванії. 

"Філадельфія має прогнилу історію з чесністю виборів", — написав чинний президент в соціальних мережах. 

Окрім того, команда Дональда Трампа 6 листопада наголосила, що вірить у його перемогу та збирається оскаржувати результати виборів. 

"Вибори ще не закінчилися. Хибні прогнози про те, що Джо Байден стане переможцем, грунтуються на основі результатів у чотирьох штатах, які ще далеко не фінальні… Байден покладається на ці штати у своїх фальшивих претензіях на Білий дім, але коли результати виборів будуть фінальними, президент Трамп буде переобраний" , — заявив старший радник кампанії Метт Морган. 

За його словами, у Джорджії має бути перерахунок голосів, тому що вони "впевнені, що знайдуть неправильно пораховані бюлетеі і президент Трамп у підсумку виграє".
