uk-20004
uk
2021-01-29
http://www.fromtheweb.eu
Трамп проти Байдена: як голосують виборники в США. Оновлюється 

Нагадаємо, Байден представляє Демократичну партію, а Трамп – Республіканську 

Деякі штати ще не озвучили вирішальний вибір 

На виборах президента США лідерство за голосами колегії виборників утримує Джозеф Байден. Станом на 5 листопада у нього є 264 голосів з 270, необхідних для перемоги. 

Що стосується Дональда Трампа, то він отримав 214 голосів. Водночас політик лідирує в чотирьох великих штатах, де ще триває підрахунок голосів. Про це свідчить онлайн-карта Fox News. 

Що стосується Невади, Пенсільванії, Північної Кароліни, Джорджії та Аляски, то там результати ще остаточно невідомі. 

У Неваді після обробки 75% протоколів лідирує Байден з відривом в 0,6%. 

У Північній Кароліні підраховано 94%. Лідирує Трамп з відривом у понад 1%. 

У Джорджії підраховано 98%. Лідирує Трамп з 0,5%. 

У Пенсільванії за підсумками підрахунку 89% лідирує Трамп з відривом у 2,6%. 

На Алясці після підрахунку 50% в лідерах Трамп (відрив 28,6%). 

Відзначимо, що у виборчій комісії Аляски 5 листопада повідомили, що будуть рахувати голоси протягом тижня, а в Пенсільванії попередили, що підрахунок може затягнутися до 6 листопада. 

У Неваді 5 листопада очікуються попередні результати підрахунку голосів. У разі перемоги в цьому штаті Байден заручиться підтримкою 270 голосів виборників, що дасть йому можливість оголосити себе переможцем президентських виборів. 

Дані СNN і New York Times 

Такі провідні американські ЗМІ, як CNN і New York Times привели дещо інші дані, проте в їхніх підрахунках також лідирує Байден. 

вибори президента США відбулися 3 листопада. Останні виборчі дільниці закрилися на Алясці. 

Як Трамп, так і Байден в разі перемоги можуть встановити рекорд. Адже Трамп має шанси побити рекорд Рональда Рейгана за віком перебування біля влади (до початку другого терміну йому буде 74 роки). 

Байден, зі свого боку, може стати найстаршим президентом на першому терміні в історії США (на момент інавгурації йому буде 78 років).
