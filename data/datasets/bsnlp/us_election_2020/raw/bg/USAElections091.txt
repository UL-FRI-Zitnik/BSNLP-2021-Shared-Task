091
bg
1970-01-01
http://www.fromtheweb.eu
АВТОР КРАСИМИР БЕЛЧЕВ · 29/10/2020 

Здравната криза около пандемията с КОВИД -19 се оказа основен акцент в предстоящите президентски избори в САЩ. Докато президентът Доналд Тръмп се обяви срещу блокадите, то опонентът-демократ Джо Байдън, призна, че решението на кризата няма да стане с цитирам „натискането на бутон“.

По-малко от седмица до изборите в САЩ, битката за Белия дом става все по-разгорещена. Президентът Доналд Тръмп, който се бори за втори мандат, в рамките на ден проведе няколко митинга в опит да стопи преднината на опонента си.. В Аризона Тръмп, се обяви против блокадите и очерта един апокалиптичен свят за американците ако спечели Байдън.

Доналд Тръмп – президент на САЩ:

„Ако гласувате за Байдън, това означава – затворени училища, без церемонии по завършване, без сватби, без Деня на благодарността, без Коледа, без Деня на независимостта, просто ще имате великолепен живот. Байдън е най-лошият кандидат в историята на президентските избори.“

От другата страна бившият вицепрезидетн  на САЩ Джо Байдън, по време на Барак Обама  изповядва коренно различна визия затова, как страната да излезе от кризата. 

Джон Байдън- кандидат за президент на САЩ:

„Дори и да спечеля, ще трябва много работа за да сложим край на пандемията. И не мога с фалшиво предизборно обещание да Ви кажа, че пандемията ще свърши с натискането на копче. Това обаче, което мога да Ви обещая е, че ще започна от първия ден да оправям нещата. Решенията ни ще зависят изцяло от учените. Ще бъда честен към американците и никога, никога няма да се предадем.“

Тазгодишните избори за президент на САЩ предизвикаха голям обществен интерес. Според прогнозите и на база вече подадени гласове по пощата, властите очакват рекордно висока избирателна активност.
