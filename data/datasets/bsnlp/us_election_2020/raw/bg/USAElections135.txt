135
bg
1970-01-01
http://www.fromtheweb.eu
02.11.2020

Webcafe

Ден преди вота за президент на САЩ кандидатът на демократите Джо Байдън води пред настоящия държавен глава Доналд Тръмп с 8% на национално ниво. Това показват данните от финалното проучване на американската компания Morning Consult, цитирано от "Гардиън".

Самото проучването е проведено между 29 и 31 октомври, като в него участие са взели 14 663 души.

Сред традиционно колебащеите се щати Байдън има преднина в Колорадо, Флорида, Мичиган, Минесота, Пенсилвания и Уисконсин демократите имат преднина, докато Тръмп води

в Индиана, Мисури и Южна Каролина. Най-оспорван ще е вотът в щатите Аризона, Джорджия, Северна Каролина, Охайо и Тексас, където разликата между двамата е в рамките на статистическата грешка.

Според проучването на Morning Consult демократите имат преднина пред републиканците със 7% и по отношение на провеждащия се паралелно с това частичен вот за местата в Конгреса.

Същевременно с това проучването RealClearPolitics дава 7,2% преднина на Байдън на национално ниво, а в ключовите щати води средно с 3,2%. За сравнение през 2016 г., когато социолозите сочеха победа за Хилари Клинън, в проучванията тя водеше на национално равнище с 3,3%, а в ключовите щати преднината ѝ беше около 1,1%.

Разликите спрямо 2016 г. обаче са наистина много, като тогава Доналд Тръмп успя да активира вота на много хора, които допреди това отказваха да гласуват, с което реално промени ситуацията. В момента голям процент от тези хора продължават да подкрепят Тръмп, но сега социологията ги взима предвид като фактор.

Платформата за предизборни проучвания FiveThirtyEight дава 8,6% преднина на Байдън.

Паралелно с това сондаж на Monmouth University дава 5-7% преднина на Байдън в ключовия щат Пенсилвания. Бившият вицепрезидент е подкрепян от 51%, а американският лидер получава 44%. До момента около 2% не са решили за кого да гласуват.
