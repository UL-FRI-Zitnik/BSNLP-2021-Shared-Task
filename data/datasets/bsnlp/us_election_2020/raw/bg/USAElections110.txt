110
bg
1970-01-01
http://www.fromtheweb.eu
Автор: news.bg

07.11.2020 23:55:00

Американският президент Доналд Тръмп отново публикува гневно съобщение в "Туитър", с факти, които според него потвърждават, че изборите са били нечестни и обявената победа на съперника му Джо Байдън не е законна.

По думите му, милиони бюлетини са били пращани на хора, които не са го искали. Наблюдатели не са били допускани в секциите.

Той е получил 71 000 000 законни гласа и е победител. Според него този резултат е рекорд за действащ президент на САЩ.

Припомняме, че по-рано Тръмп отказва да признае, че е загубил президентските избори, след като американски медии съобщиха, че Джо Байдън печели.

Всички знаем защо Джо Байдън бърза нечестно да се представя като победител и защо неговите медийни съюзници се опитват да му помогнат. Те не искат да бъде разкрита истината. Простият факт е, че тези избори са далеч от приключване, обяви Тръмп.

Американският лидер се закани, че от понеделник започват съдебна битка.

Предизборният щаб на Тръмп внесе няколко съдебни жалби в ключови щати тази седмица, но някои от тях вече са отхвърлени. Екипът на Байдън ги определи като "неоснователни".

Световните лидери вече поздравиха Байдън, а на много места в страната поддръжници ликуват от победата.

Конституцията на САЩ не изисква кандидат да признае поражението си пред опонента си, но е дълга традиция в американската политика и се възприема като признак за мирен преход на властта. Фактът е, че Байдън има необходимите 270 електорални гласа в Избирателната колегия за победа на президентските избори и той ще положи клетва като президент през януари.

Тръмп предизвика объркване днес, когато обяви, пресконференциятa на правния си екип.

В поредица от съобщения, президентът обяви, че неговият адвокатски екип, воден от бившия кмет на Ню Йорк Руди Джулиани, ще говори пред пресата извън хотела "Четири сезона" във Филаделфия.

Но осем минути по-късно оригиналното съобщение беше изтрито. По-късно все пак стана ясно точното местоположение, като се разбра, че не става въпрос за този хотел, а часът беше изместен с половин час назад.
