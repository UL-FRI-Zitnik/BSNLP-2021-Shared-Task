051
bg
2020-12-16
http://www.fromtheweb.eu
И Болсонаро поздрави Байдън за победата на изборите 

Бразилският президент Жаир Болсонаро поздрави Джо Байдън за победата на изборите в САЩ. Политикът съобщи за това на страницата си в Twitter, цитиран от агенциите.

"Приветствам президента Джо Байдън и искрено желая САЩ да останат "страна на свободните и крепост на смелите" и се надявам на това", написа Болсонаро, цитирайки химна на САЩ. Той също така изрази готовност да работи с новото правителство, а също и да бъде продължено изграждането на двустранен съюз "в защита на суверенитета, демокрацията и свободата по целия свят" и провеждането на политика на търговско-икономическа интеграция за благото на двете страни.

Болсонаро е един от последните световни лидери, признали победата на Байдън на президентските избори в САЩ. По време на предизборната надпревара политикът открито симпатизираше на сегашния стопанин на Белия дом републиканеца Доналд Тръмп и му пожела да победи.

В понеделник Избирателната колегия утвърди резултатите от гласуването в САЩ, според които Байдън ще стане новият държавен глава. В подкрепа на демократа гласуваха 306 електори, а в полза на действащия президент, републиканеца Доналд Тръмп, 232. За да стане президент на САЩ, даденият кандидат трябва да получи 270 гласа.
