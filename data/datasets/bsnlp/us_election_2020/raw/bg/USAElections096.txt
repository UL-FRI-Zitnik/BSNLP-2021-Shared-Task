096
bg
1970-01-01
http://www.fromtheweb.eu
Битката за честни избори в САЩ продължава. Въпреки мъртвешката хватка на дълбоката държава и нейните медийни глашатаи, не спират усилията на президента Тръмп и неговия екип за изваждане на истината за бруталните изборни измами на бял свят и за анулиране на фалшивите изборни резултати в Пенсилвания, Мичиган, Джорджия, Аризона, Невада и Уисконсин, пише юристът Борислав Цеков във Фейсбук.

Президентът Тръмп, негови съветници и представители на неправителствени организации, занимаващи се с честността на изборите, проведоха онлайн конференция в Zoom с 300 депутати от законодателните събрания на спорните щати. Представени бяха доказателствата за изборните измами, подменили резултатите във вреда на Тръмп.

Настояването е щатските законодатели да обсъдят доказателствата, да десертифицират електорите на демократите или да поискат от председателстващия Сената на САЩ - вицепрезидентът Майк Пенс, да отложи с 12 дни съвместната сесия на Конгреса, насрочена сега за 6 януари. Това отлагане би дало възможност на щатските законодатели да направят свои разследвания по представените доказателства и да се произнесат за закоността на електорите. И за двете опции има необходимите правни и конституционни основания. Предстои да видим дали в някое от тези щатски законодателни събрания ще проявят кураж и ще успеят да свикат извънредно заседание преди 6 януари, за да се произнесат. В тази посока щатските законодатели са подложени от десетина дни на масиран натиск от техните избиратели - стотици хиляди телефонни обаждания и имейли, заляха офисите на щатските депутати-републиканци. Има огромна мобилизация на гражданите. Дали депутатите ще ги чуят? Ако поне 3 щатски събрания: а) оттеглят сегашните електори, или б) сертифицират като конкурентни електори тези от Републиканската партия, възраженията в Конгреса, които ще правят конгресмените и водените от Тед Круз и Джош Хоули сенатори, ще имат и конституционна възможност да успеят. При десертифициране, т.е. оттегляне на електори, ситуацията е ясна - съответният щат няма да участва в преброяването на гласовете, подадени в Избирателната колегия.

При конкуренция между две групи електори - едната, сертифицирана от щатския губернатор, а другата от легислатурата, приоритет имат електорите, посочени от щатския парламент. Ако се стигне до такава хипотеза, разбира се ще има ожесточени спорове. Ако щатските събрания не се намесят в оставащите дни до 6 януари (което е най-вероятния сценарий!), на съвместната сесия на Конгреса няма да има конкурентни електори. Тогава трябва да сме наясно, че възраженията в двете камари и последвалите ги дебати и гласувания, няма да имат правен ефект и няма да променят изборния резултат. Но те ще имат три изключително важни политически ефекта: а) изборните измами ще бъдат официално дебатирани пред цялата нация, след като медиите на дълбоката държава ги цензурираха; б) политическата легитимност на Байдън ще бъде още по-дълбоко ерозирана и, в) ще бъде катализират гнева на половин Америка, която смята изборите за откраднати, което ще внесе хронична нестабилност в управлението на демократите. Всичко това ще положи политическата основа за оставане на президента Тръмп на арената и евентуално негово участие (лично или чрез одобрен от него кандидат) в следващите президентски избори през 2024 г. Припомням, че на 6 януари във Вашинтон ще се състои мащабен протестен митинг пред Капитолия с участието на Тръмп.
