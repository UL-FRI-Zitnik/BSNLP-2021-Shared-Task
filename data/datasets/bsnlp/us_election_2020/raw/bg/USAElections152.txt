152
bg
1970-01-01
http://www.fromtheweb.eu
Атанаска Маркова

Новоизбраният вицепрезидент на САЩ Камала Харис обвини американския президент Доналд Тръмп в злоупотреба с власт, след като се появи запис от разговора му с държавния секретар на щата Джорджия, по време на който американският лидер е поискал преброяване на гласовете в негова полза, съобщава БГНЕС. "Чували ли сте всички за този записан разговор? Разбира се, това беше гласът на отчаянието. Това беше явна и дръзка злоупотреба с власт, от страна на президента на САЩ", каза Харис по време на митинг в Джорджия.

По-рано вестник „Вашингтон Пост” съобщи, че разполага със запис на разговор между Тръмп и държавния секретар на Джорджия Брад Рафенспергер. Според вестника, американският лидер е поискал от държавния секретар да преброи гласовете в негова полза. Той е заявил, че иска да се „намерят“ 11 780 гласа в негова полза. Според стенограмата на разговора Тръмп е редувал ласкателства и остри критики, спрямо Рафенспергер. Гласовете в Джорджия бяха преброени общо три пъти и всеки път резултатът беше в полза на демократа Джо Байдън, който победи Тръмп в този щат с малка разлика.
