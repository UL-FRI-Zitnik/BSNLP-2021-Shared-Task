054
bg
2020-12-04
http://www.fromtheweb.eu
За Байдън е важно Тръмп да присъства на церемонията му по встъпване в длъжност

Избраният за президент на САЩ Джо Байдън заяви, че е важно президентът Доналд Тръмп да присъства на церемонията му по встъпване в длъжност само от гледна точка на това, че така ще бъде демонстрирана решимостта на страната да има мирен властови преход между политически опоненти, предаде Асошиейтед прес. Байдън каза това в интервю за телевизия Си Ен Ен.

Помощници на Доналд Тръмп изразиха скептицизъм, че той ще присъства на церемонията по встъпване в длъжност на Байдън на 20 януари.

Тръмп продължава да твърди, че е спечелил президентските избори и, че на изборите е имало измами, отбелязва Асошиейтед прес.

"Решението си е изцяло негово. Лично за мен няма никакво значение, но мисля, че има значение за страната", изтъкна Джо Байдън.

Демократът изрази съжалението си, че Тръмп отказва да приеме загубата си на изразите и каза, че се надява републиканецът да присъства на церемонията му по встъпване в длъжност, за да даде пример на останалите страни по света за това как протича демократичният процес.
