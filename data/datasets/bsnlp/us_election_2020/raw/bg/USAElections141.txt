141
bg
1970-01-01
http://www.fromtheweb.eu
08.12.2020

Източник: БТА

При някои спорове между щатите те имат право да внасят иск директно във Върховния съд, където сега консерваторите имат мнозинство от 6 срещу 3 гласа и в който трима съдии бяха назначени от президента Тръмп.

Американският щат Тексас обяви, че е подал иск във Върховния съд срещу щатите Джорджия, Мичиган, Филаделфия и Уисконсин. Аргументът е, че промените, които те са направили в избирателните процедури насред коронавирусната пандемия, са незаконни, предаде Ройтерс. Новината бе съобщена от главния прокурор на Тексас, републиканецът Кен Пакстън.

При някои спорове между щатите те имат право да внасят иск директно във Върховния съд, където сега консерваторите имат мнозинство от 6 срещу 3 гласа и в който трима съдии бяха назначени от президента Тръмп.

Американски и британски вестници коментират бъдещото президентство на Байдън

Върховният съд не е задължен да разгледа случая, който е последно юридическо усилие, целящо да обърне в полза на Доналд Тръмп резултата от президентските избори от 3 ноември, спечелени от демократа Джо Байдън. Байдън победи в четирите гореспоменати щата. Предизборният щаб на Тръмп и негови съюзници подадоха искове във всеки един от тези щати с мотива, че е имало големи изборни измами, без да приведат доказателства в подкрепа на твърденията си. Тези ходове не се увенчаха с успех.

В иска на щата Тексас, който е управляван от републиканците, се обвиняват официални представители на гореспоменатите четири щата, че не са успели да защитят гласуването по пощата от измами. Официалните представители казаха, че не са открили доказателства за подобни измами, които биха променили резултатите от вота.

За Джо Байдън е важно Тръмп да присъства на церемонията му по встъпване в длъжност

Щатът Тексас иска Върховният съд да блокира броенето в Избирателната колегия на гласовете на електорите от четирите щата. Общо броят на тези гласове е 62.

Съгласно резултатите от изборите на 3 ноември Байдън има подкрепата на 306 електори в колегията, което е повече от нужните му за избиране 270 гласа. Тръмп има 232 електори. Байдън освен това спечели и народния вот с над 7 милиона гласа. Колегията обаче е тази, която избира президента.

Джил Байдън встъпва в ролята си на първа дама

В иска на Тексас се настоява също така Върховният съд да отложи крайния срок, до който колегията може да избира нов президент. Сега той е 14 декември.
