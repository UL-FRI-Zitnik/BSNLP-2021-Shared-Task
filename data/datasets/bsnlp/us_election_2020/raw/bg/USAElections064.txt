064
bg
2020-10-26
http://www.fromtheweb.eu
Предварително подадените бюлетини за изборите в САЩ вече са повече от тези на предишните избори

Броят на предварително подадените бюлетини за президентските избори в САЩ, които трябва да се състоят на 3 ноември, вече надхвърля този на предварително гласувалите на предишните избори през 2016 г., предаде Франс прес.

Публикувано вчера проучване на независимия център за изследвания Ю Ес елекшън проджект към университета на Флорида обяви, че към вчерашна дата са гласували над 59 милиона избиратели. До изборите остават девет дни.

През 2016 г. гласуваха предварително общо 57 милиона избиратели.

До момента Демократическата партия, която насърчаваше предварителното гласуване, води по броя на вече получените бюлетини. Не е ясно обаче дали това ще бъде показателно за окончателния резултат, отбелязва АФП.
