125
bg
1970-01-01
http://www.fromtheweb.eu
03.02.2020

Официално – в понеделник е стартът на първичните избори в САЩ. Избирателите и на Демократите, и на Републиканците ще дадат своите предпочитания кои кандидати да участват в надпреварата за Белия дом. Първият вот е в щата Айова.

 

Единадесет демократи се състезават кой да е кандидатът на партията, който да се изправи срещу президента републиканец Доналд Тръмп на изборите през ноември.

 

Мнозина от тях прекараха последните няколко седмици в енергична кампания в Средния запад, който винаги е първият, който гласува. Първичните избори продължават до началото на юни и следващия вторник гласува щата Ню Хемпшир. Социологическите проучвания показват, че Бърни Сандърс ще е фаворит в Айова.

 

В понеделник се провежда гласуване и сред Републиканците, като двама души се борят срещу Тръмп, но популярността на президента в неговата собствена партия е такава, че номинацията му е формалност.

 

Щатите, които гласуват първи – Айова и Ню Хемпшър – винаги са имали непропорционално голяма тежест в избора на номинация. Но тази година т.нар. „супер вторник“ може да се окаже още по-важен. Това обичайно е вторникът, в който най-много щати провеждат първичните си избори и съответно става ясно разпределението на най-голям брой делегати, които ще участват във финалното гласуване. Тази година Калифорния премести вота си от началото на юни за „супер вторника“ на 3 март, Тексас също ще гласува тогава.
