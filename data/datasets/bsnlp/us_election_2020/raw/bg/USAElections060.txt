060
bg
2020-11-08
http://www.fromtheweb.eu
Байдън смята да отмени редица укази на Тръмп

Кандидатът на демократите за Белия дом Джо Байдън, който се обяви за победител на президентските избори в САЩ, планира да отмени някои укази на действащия президент Доналд Тръмп веднага след встъпването си в длъжност като държавен глава на 20 януари. Това съобщава в. "Вашингтон пост", цитиран от ТАСС.

Според източници на изданието демократът планира да върне САЩ в Парижкото споразумение за климата и да отмени излизането им от Световната здравна организация. Той може също да свали забраната за влизане на американска територия на граждани от редица мюсюлмански страни и да възстанови програмата, позволяваща да останат в страната хора, незаконно доведени в детска възраст.
