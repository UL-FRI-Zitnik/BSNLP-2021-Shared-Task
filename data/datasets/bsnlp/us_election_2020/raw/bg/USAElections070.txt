070
bg
2020-11-07
http://www.fromtheweb.eu
Байдън уверен в победата, Тръмп: Не бързай, почват дела

Удържали сме убедителна победа, смята Джо Байдън

Кандидат-президентът на Демократическата партия Джо Байдън е на прага на победа в изборната битка над своя съперник - президента Доналд Тръмп.

Той се обърна към американците тази сутрин с призив да запазят спокойствие и да проявят търпение след напрегната предизборна борба и отново изрази увереност, че ще спечели президентските избори.

Цифрите показват, че ние сме удържали ясна и убедителна победа, подчерта Байдън, като посочи и последните щати, където битката все още не е приключила - Пенсилвания, Джорджия, Аризона и Невада, но където броят на гласувалите за тандема на демократите все повече и необратимо расте.

Доналд Тръмп пък предупреди своя съперник в президентските избори в САЩ Джо Байдън да не твърди, че е победил, докато продължават съдебните процедури, оспорващи изборните процедури и резултата.

"Джо Байдън не трябва неправомерно да претендира, че вече е избран за за президент. Аз също мога да предявя такава претенция. Юридическият процес едва сега започва", написа Тръмп в Twitter.

Президентът не изключи, че в резултат на заведените от републиканците съдебни дела ще си върне лидиращите позиции в изборите в редица щати.

"Аз имах толкова голяма преднина във всички тези щати вечерта на изборния ден, а после тази преднина загадъчно изчезна след няколко дни. Възможно е, че тази преднина ще бъде възстановена с оглед на развитието на започнатите от нас съдебни процеси", опълни Тръмп.
