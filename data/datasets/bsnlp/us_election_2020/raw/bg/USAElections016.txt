016
bg
2020-11-06
http://www.fromtheweb.eu
Политолог: Сблъсъкът между републиканци и демократи заплашва демокрацията

Всеки разумно мислещ европеец трябва да стиска палци на Джо Байдън, тъй като Тръмп много ясно показа, че възприема Европа като враг, посочва Христо Анастасасов

 Малка разлика между двамата кандиати дава възможност на Доналд Тръмп да играе много опасна игра", каза гостът, добавяйки, че това е поставяне под въпрос на самата демокрация, заяви заяви политологът Христо Анастасов в ефира на Bloomberg TV Bulgaria.

Според него най-лошият сценарий за развитието на американските избори се оказа верен.

„Тази непримиримост между двете основни партии е нещо, което Америка не е виждала грубо казано от Гражданската война. Това е рана, която ще бъде лекувана дълго време, но въпросът е колко дълбока ще стане тя“, изтъкна Анастасов.

 По неговите думи и двата лагера в най-крайните си елементи убеждават обществеността, че американският модел е застрашен. Анастасов добави, че дълго вкопалата се социална криза предразполага към изостряне на конфликта и с месеци няма да е ясен победителят от изборите.

„Всеки разумно мислещ европеец би трябвало да стиска палци на Джо Байдън, тъй като Тръмп много ясно показа, че схваща заплахата от Китай, но вижда Европа като конкурент толкова страшен, колкото Китай“, подчерта гостът.

Според политолога при всеки един друг президент, освен Тръмп, трансатлантическото партнорство ще се върне на масата за преговори.

На въпрос на водещия дали евентуалното отстъпване от власт на Доналд Тръмп говори за край на тези процеси, които го качиха там и доведоха до Brexit, Анастасов отговори, че “токова дълго време консуматорът в първия свят е бил консуматор, че когато се връща към идеология, той пробягва до най-евтиния пакет, който може да си купи от супермаркета“.

„Това започва с масовите месии още през 60-те години и се задълбочава със социалните мрежи. Ние скоро няма да имаме големи групи хора, които да могат трезво да изразяват позиция, а едно разделение, което не сме виждали в последните 30 години, и което ще се задълбочава постоянно“, изтъкна още Анастасов

По думите му това става заплаха за демокрацията в света изобщо.

„Светът е в най-страховитата и многопластова криза поне от края на Студената война, ако не и от края на Втората световна война насам. На какво ще прилича той на излизане от тази криза в немалка степен ще е атестация не само за демокрациите, а за цялата цивилизация“, заключи политологът.
