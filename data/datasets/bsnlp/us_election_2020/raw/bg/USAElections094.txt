094
bg
1970-01-01
http://www.fromtheweb.eu
От: Рачо Рачев -

09 август, 2020

Алан Лихтман, професор в Американския университет във Вашингтон, който е предсказал победата на петима президенти, направи прогноза за президентските избори през ноември, предаде Си Ен Ен.

За да определи победителя, историкът използва своя собствена система от „13 ключа”, която оценява фактори като икономиката, заеманата позиция, социалните вълнения и скандалите, както и личната харизма на кандидатите. „Тайната е да следвате общата картина. И да не обръщате внимание на анкети, анализи, ежедневни възходи и падения на рейтинга", разкри Лихтман тайната на системата си.

Говорейки за това кой ще спечели президентските избори през 2020 г., професорът смята, че настоящият държавен глава Доналд Тръмп ще загуби Белия дом. Така той предсказа победа на кандидата на демократите Джо Байдън .

Лихтман с точност прогнозира резултата от изборите след 1984 г., когато Роналд Рейгън беше избран за втори мандат . Единственото предсказание, което не се сбъдна, се отнася до кандидата за президент Ал Гор (от демократическата партия). Историкът прогнозира победата и през 2000 г. и Гор би могъл да спечели народния вот, ако Върховният съд не се произнесе да спре преброяването на избирателите във Флорида, във връзка с което постът отиде при Джордж У. Буш.
