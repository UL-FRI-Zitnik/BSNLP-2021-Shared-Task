124
bg
1970-01-01
http://www.fromtheweb.eu
25.08.2020

Без изненади американският президент Доналд Тръмп официално беше номиниран от Републиканската партия като кандидат за преизбиране на президентските избори на 3 ноември в първия денс на когреса на партията в Шарлът, Северна Каролина. Честта да издигне кандидатурата на Тръмп бе поверена на председателя на щатската организация на Републиканската партия в Северна Каролина Майкъл Уатли, след което представители на делегациите на американските щати и територии един по един обявяваха кого са подкрепили техните делегати. Кандидатурата на Тръмп бе одобрена от всички 2550 делегати на конгреса.

Републиканската партия формално избра Доналд Тръмп и Майк Пенс за свои кандидати за президент и вицепрезидент за изборите в САЩ на 3 ноември.

Конгресът на партията, който ще продължи до четвъртък, е фокусиран изцяло върху Тръмп и неговите идеи, за разлика от този на демократите, които заложиха на разговори за бъдещето на партията и страната. Републиканците обаче смятат да излъчат позитивни послания, залагайки на „закон и ред“, правото за носене на оръжие, намаляване на данъците и грижа за „забравените“ американци. Тръмп се появи в Шарлът, Северна Каролина, където се провежда събранието, и говори пред свои симпатизанти. Той отново намекна, че може да има измами на изборите, но без да привежда доказателства.

Доналд Тръмп – президент на САЩ: „Те шпионираха моята кампания. Но не откриха нищо. Но това е голяма работа. Това е кражба на милиони гласове и ще стане много трудно. Водим съдебни процеси в цялата страна и се надяваме, че има съдии, които да отсъдят честно. Единственият начин да ни вземат тези избори е да мамят и манипулират. Но ние ще спечелим изборите.“

Дясната партия реши да не гласува официална своя платформа, а вместо това просто да обяви, че подкрепя Тръмп. Кампанията на президента разпространи серия цели, сред които и обещанието да „създаде 10 млн. нови работни места за 10 месеца“. Кандидатурата на Доналд Тръмп за президентските избори беше подкрепена от всичките 2550 делегати на националния конгрес. Той ще я приеме официално и ще произнесе реч на Южната морава на Белия дом в четвъртък, 27 август.
