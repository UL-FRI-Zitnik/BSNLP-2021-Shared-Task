150
bg
1970-01-01
http://www.fromtheweb.eu
06.01.2021

Атанаска Маркова

Американският президент Доналд Тръмп отрече публикацията на "Ню Йорк Таймс", че вицепрезидентът Майк Пенс го е уведомил за невъзможността да промени резултатите от гласуването на президентските избори. "Ню Йорк Таймс” е публикувал фалшива новина. Той никога не е казвал това. Вицепрезидентът и аз сме напълно съгласни, че вицепрезидентът има правомощия да действа", се казва в писмено изявление, публикувано от предизборния щаб на Доналд Тръмп, пише БГНЕС. Действащият президент нарече изборите в щатите, които той оспори, "корумпирани" и "несъвместими с конституцията", което означава "незаконни".

Тръмп изрази становището, че конституцията на САЩ предоставя на Пенс „редица възможности“. "Той може да отмени сертифицирането на резултатите или да ги изпрати обратно на щатите за преразглеждане и сертифициране. Той също така може да отмени сертифицирането на незаконни и корумпирани резултати и да ги изпрати в Камарата на представителите за гласуване”, обясни президентът. Тази гледна точка не се споделя от много политици в САЩ, включително от съпартийци на Тръмп, както и от конституционни адвокати, които се съмняват, че Конгресът може да отхвърли гласовете на изборите.
