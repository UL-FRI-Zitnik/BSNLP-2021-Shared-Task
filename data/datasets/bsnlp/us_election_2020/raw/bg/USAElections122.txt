122
bg
1970-01-01
http://www.fromtheweb.eu
26.10.2020

Повече от 59 милиона граждани на САЩ гласуваха по-рано за президентските избори, насрочени за 3-ти ноември. Тексас остава водещ щат по брой предсрочни гласоподаватели на изборите, където 7 милиона и 200 000 американци вече са гласували. Следват я щатите Калифорния и Флорида с по 6 милиона и Северна Каролина с 3 милиона гласоподаватели. Броят на тези, които са направили своя избор предсрочно, надхвърля милион в щатите Джорджия, Мичиган, Уисконсин, Вирджиния, Илинойс, Охайо, Пенсилвания, Тенеси, Ню Джърси, Аризона, Колорадо, Вашингтон, Минесота и Масачузетс. На фона на притеснения заради пандемията от Covid-19, за да избягат струпване на хора, американци гласуват предварително на място и по пощата. Както президентът Доналд Тръмп, който се цели да спечели втори мандат в Белия Дом, така и опонентът му – демократът Джо Байдън определят тези избори като екзистенциални. Според наличните данни повечето от предварително гласувалите са демократи. Мнозинството републиканци се очаква да подадат вота си на 3 ноември, след като президентът Тръмп постави  под съмнение гласуването по пощата. Експерти са обединени в мнението си, че измамите по време на избори са несъществени. От Election Project – независимата организация, която следи протичането на изборите, предвиждат най-малко 150 милиона подадени гласове тази година. На изборите през 2016 гласувалите са били около 137 милиона. Седмица преди Деня на изборите предизборните кампании на двамата основни конкуренти за поста в Белия дом са в разгара си за печелене на повече гласове. Републиканците защитават действията на президента по справяне с Covid-19, а демократите казват, че администрацията е игнорирала мащаба на заплахата. На предстоящите общи избори в САЩ на 3 ноември ще бъдат избрани президент и вицепрезидент, 35 сенатори, всички 435 членове на Камарата на представителите, 13 управители на щати и местни правителства. Републиканецът Доналд Тръмп и демократът Джоузеф Байдън се борят за президентския пост.
