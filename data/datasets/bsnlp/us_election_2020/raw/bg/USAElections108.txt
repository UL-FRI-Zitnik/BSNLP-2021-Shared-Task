108
bg
1970-01-01
http://www.fromtheweb.eu
публикувано на 26.11.20 в 18:34

Американският президент Доналд Тръмп отново заяви, че изборите в САЩ са били "фалшифицирани", позовавайки се на негов предполагаем достъп до повторно преброяване на гласове, като в същото време той постави под въпрос дали е възможно неговият опонент Джо Байдън да е получи подкрепа на 80 милиона избиратели.

"Току-що видях табулациите на гласовете. НЯМА НАЧИН Байдън да е получил 80 000 000 гласа !!! Това бяха 100% ФАЛШИФИЦИРАНИ ИЗБОРИ", написа той в Туитър навръх Деня на благодарността.

Паралелната табулация на гласуванията е методология за наблюдение на избори, която обикновено се основава на представителна случайна извадка от избирателни секции и се използва за независима проверка (или оспорване) на резултатите от изборите.

Вчера Доналд Тръмп директно призова за отмяна на изборните резултати поради "измама". Той каза, че резултатът от "измамните" президентски избори трябва да бъде отменен от съдия, който да изслуша "правилно" жалбите на неговия предизборен щаб.

Изборите всъщност бяха загубени от демократите във "всички оспорвани щати с много", заяви Тръмп в сряда чрез телефонно обаждане по време на изслушването на сенатори републиканци в Пенсилвания по обвиненията за нередности на изборите в целия щат. Той също така твърди, че "най-високопоставените политици" са го поздравили за "голямата" му победа в изборната нощ, след което "започнаха навсякъде да се изсипват бюлетини и да се  случват ужасни неща".

Изборите бяха "фалшиви" и позорни за САЩ, заяви вчера Тръмп, като отново обвини Dominion Voting Systems за предполагаемото участие на компанията в "изборна измама". Dominion Voting Systems е компания, която продава хардуер и софтуер за електронно гласуване, включително машини за гласуване и табулатори, в САЩ и Канада.

Настоящият президент подчерта, че е спечелил 74 милиона гласа, което е "повече от Роналд Рейгън, когато спечели президентските избори в 49 американски щати".
