142
bg
1970-01-01
http://www.fromtheweb.eu
03.12.2020

Източник: БТА

В 46-минутно видеообръщение, публикувано в социална медия вчера, президентът на САЩ Доналд Тръмп повтори неподкрепените си с доказателства твърдения за изборни измами, предаде ДПА.

Демократът Джо Байдън спечели изборите на 3 ноември, но Тръмп отказва да отстъпи и продължава да спори, без доказателства, че е имало нередности с тъмните стаички и гласуването по пощата.

Тръмп в първо интервю след вота в САЩ: Изборите бяха „нагласени“

Дни след изборите станахме свидетели на дирижирана кампания за миропомазване на победител, въпреки че в множество ключови щати преброяването продължаваше, заяви Тръмп в изказване от Белия дом.

Трябва да се даде възможност на конституционната процедура да продължи. Ще защитим почтеността на вота, като се уверим, че всяка законна бюлетина е преброена, каза той.

Тръмп заяви, че някои бюлетини са подадени от името на починали хора, а изборни урни незаконно са били допълвани, въпреки че изборните власти твърдят, че гласуването е преминало без инциденти.

Бивш съветник на предизборния щаб на Тръмп заведе дело за незаконно следене

Ден по-рано американския министър на правосъдието Уилям Бар, съюзник на президента, каза, че министерството му не е открило доказателства за сериозни изборни измами, които биха могли да променят изхода на изборите.

Екипът от кампанията на Тръмп заведе многобройни съдебни дела подадените по пощата гласове в ключови щати да не бъдат зачетени, но почти всички бяха прекратени поради липса на доказателства.

Тръмп до голяма степен избягваше публичните събития в последните седмици, а при малкото си публични появи отказваше да отговаря на журналистически въпроси.

Тръмп отново се обяви за победител на президентските избори в САЩ

Вчера обаче той обяви, че планира митинг в южния щат Джорджия, където следващия месец ще се гласува на втори тур за две щатски места във федералния Сенат на САЩ. Изходът от гласуването ще определи дали демократи или републиканци ще контролират горната камара на Конгреса, в която сега мнозинство имат републиканците.

Ако републиканците спечелят дори само едното от местата, ще запазят контрола си върху Сената. Ако демократите получат и двете, горната камара на Конгреса ще бъде разделена наполовина, а вицепрезидентът ще има определящия глас.

Митингът, планиран за уикенда, ще бъде първото подобно събитие за Тръмп след изборите.
