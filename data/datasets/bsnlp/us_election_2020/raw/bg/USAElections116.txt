116
bg
1970-01-01
http://www.fromtheweb.eu
Станимир Вълков

сряда, 06. януари 2021 - 11:01

Президентът на САЩ Доналд Тръмп продължи да отрича, че е загубил президентските избори, пише френският в. "Фигаро".

Той отново заяви, че е спечелил изборите по време на митинг в подкрепа на кандидатите на Републиканската партия в Джорджия, където във вторник се проведе втори тур на избори за Сенат.

Тръмп заяви, че възнамерява да организира "адска битка" за поста на държавен глава, ако демократите "завземат" Белия дом и Сената.

Той подчерта, че смята за неприемлива ситуация, в която е лишен от "победа", въпреки "огромното предимство" при гласуването.

Официално за Джо Байдън гласуваха 306 делегати от избирателната колегия, а Тръмп получи 232 гласа. На 6 януари резултатите трябва да бъдат одобрени от Конгреса на съвместна сесия на двете камари. Встъпването в длъжност на американския лидер е планирано за 20 януари.

Междувременно на 5 януари Иран се обърна към Международната организация на криминалната полиция (Интерпол) за издаване на международна заповед за арест на американския президент Доналд Тръмп във връзка с убийството на влиятелния ирански генерал Касем Солеймани преди една година, предаде ДПА.

„Внесохме в Интерпол искане за арест с „червена бюлетина” срещу 48 души, включително Тръмп, американски военни командири и представители на Пентагона, както и на американски военнослужещи в региона”, заяви днес говорителят на иранския Върховен съд Голам Хосейн Исмаили по държавната телевизия.
