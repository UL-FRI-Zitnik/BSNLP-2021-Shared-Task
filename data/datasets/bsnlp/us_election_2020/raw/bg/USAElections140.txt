140
bg
1970-01-01
http://www.fromtheweb.eu
29.12.2020

Източник: dnews

Настоящата администрация на президента Доналд Тръмп прави спънки на гладкия преход във властта, особен по въпросите, свързани с отбраната, заяви избраният президент Джо Байдън, цитиран от световните агенции.

"Точно сега ние не получаваме цялата информация, от която се нуждаем от отиващата си администрация в ключови области, свързани със сигурността", заяви Байдън и определи това като безотговорност.

Джо Байдън печели президентските избори в САЩ с 306 гласа в Избирателната колегия

Той каза, че някои ведомства са оказали съдействие при предаване на пълномощията, но в други, на първо място министерството на отбраната, има пречки от страна на политическото ръководство на ведомството.

"На много ведомства, които са жизненоважни за нашата безопасност, са нанесени огромни щети. Много от тях са опустошени що се касае до наличие на персонал, възможности и състояние на моралния дух", заяви Байдън.

Тръмп и Байдън отправят коренно различни послания за пандемията

Той каза още, че следващата американска администрация ще се заеме с осъвременяване на приоритетите в областта на отбраната, за да противодейства на стратегическите предизвикателства от страна на Русия и на Китай. По думите му Вашингтон не трябва да продължава да прави излишни инвестиции в остарели системи, разработени за противодействие на заплахи от миналото.

"Нужно ни е да имаме възможности, за да осъществяваме иновации, отново да преразгледаме това как ние осигуряваме нашата защита пред засилващите се заплахи", каза той.
