063
bg
2020-10-30
http://www.fromtheweb.eu
Над 80 млн. американци вече са гласували на президентските избори в САЩ 

Над 80 милиона американци вече са пуснали бюлетини на президентските избори в САЩ по данни на специализирания информационен източник на Флоридския университет, предаде Ройтерс.

Това е над 58% от цялата избирателна активност във вота през 2016 г. и е отражение на големия интерес, който поражда надпреварата между републиканеца Доналд Тръмп и кандидата на демократите Джо Байдън.

В 20 щата, които публикуват данни за партийната принадлежност на избирателите, са гласували 18,2 милиона демократи, 11,5 милиона републиканци и 8,8 милиона души без партийна принадлежност. Данните обаче не показват реално за кого са гласували тези избиратели.
