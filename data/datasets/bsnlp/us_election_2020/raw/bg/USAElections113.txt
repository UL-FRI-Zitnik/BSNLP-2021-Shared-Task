113
bg
1970-01-01
http://www.fromtheweb.eu
сряда, 04 Ноември 2020 / 09:16 

автор:Дума

Избори на кантар в САЩ. Демократът Джо Байдън засега води, но с толкова малко, че обратът е възможен.

Около 6 часа българско време затвориха и последните избирателни секции.

Към 07:00 чака българско време Джо Байдън води по брой гласове в Избирателната колегия, според прогнозите на водещи американски медии, предаде ТАСС. Но Доналд Тръм засилва позиците в ключови колебаещи се щати, от които до голяма степен зависи изхода от президентските избори. Джо Байдън е събрал 130 гласа  в Избирателната коегия, изпреварвайки Доналд Тръмп с 20 гласа. За победата е необходима подкрепата на 270 члена от колегията.

Според американските медии, че Байдън е победил в щатите Върмънт, Вирджиния, Делауеър , Илинойс, Колорадо, Кънектикът, Массачусетс, Мэриленд, Ню Хемпшир, Ню Джърси , Ню Йорк , Ню Мексико, федералиня окръг окръг Колумбия (със столицата Вашингтон), Род-Айлйнд .

В същото време Доналд Тръмп, съгласно прогнозите, ще победи в щатите Алабама , Арканзас , Уайоминг, Западна Вирджиния, Индиана, Канзас, Кентъки, Луизиана, Мисисипи, Мисури, Оклахома, Северна Дакота, Тенеси, Южна Дакота, Южна Каролина  и Юта. Тръмп води със значителна преднина (51,3% срещу 47,8%) в щата Флорида, най-ключовият от всички колебаещи се щати.

По данни на Асошиейтед  прес към полунощ за Байдън са гласували общо 57 151 222 избиратели (49,7%), а за съперника му  Доналд Тръмп - 55 904 785 гласа (48,6%).

Наблюдава се изключително висока избирателна активност. На тези избори е регистрирана най-високата избирателна активност за повече от век и заради това броенето в някои щати няма да приключи в изборната нощ.

Общо 230 милиона американци имат право да изберат, който да ръководи Съединенити щати в следващите четири години. Видни демократи, както и републиканци, напомниха на хората, че ако има опашки, секциите не могат да затворят преди всички от опашката да са подали гласа си.

Неразпределени са още 103 гласа.

По всяка вероятност Тръмп ще спечели Флорида, а Байдън - Калифорния. Доналд може да вземе Охайо и Тексас, но това е спекулативна информация на екзитполовете.

Човекът, който достигне пръв цифрата от 270, ще бъде новият президент на САЩ.

Възможно е обаче да минат дни, докато стане известен крайният резултат, особено ако бъдат удовлетворени съдебни жалби, заведени срещу гласуването по пощата.

Има и опасения от възможни размирици. В редица градове заковаха прозорците и витрините с дъски като преди ураган в очакване на възможни протести, включително в района на Белия дом и в Ню Йорк.

Кандидатът на демократите Байдън говори за изборните резултати, не бързаше да обяви победа, но обяви, че се чувства добре и благодари на всеки, който е гласувал.

„Тук съм, за да ви кажа, че вярваме, че вървим към победа на тези избори. Знаем го заради безпрецедентното ранно гласуване. Знаме, че ще отнеме време обявяването на резултати. Трябва да имаме търпение. Важно е да бъде преброена всяка една бюлетина. Вървим добре! Представяме се добре!“, заяви Байдън.

Доналд Тръмп от своя страна пусна коментар в Туитър. Според него конкурентите му се опитват да откраднат изборите, но той нямало да допусне това.

Минути след публикацията му държавният глава на САЩ излезе и направи изявление: „Чувстваме се доволни от постигнатото, вярвам, че сме на път да спечелим тези избори. Важно е да имаме търпение и да се преброи и последния глас”, категоричен е той.

Социологическо проучване от последните дни показва, че 20% от американците очакват нова Гражданска война след изборите. Анализатори коментират, че ситуацията е абсолютно безпрецедентна. Около Белия дом е започнало изграждане на втора висока ограда, въпреки че преди години достъпът дотам беше свободен.

Тълпи от хора започнаха да се стичат към Белия дом, след като изборните секции в страната започнаха да затварят. Множеството очаква изборните резултати, а властите са подготвени за реакциите след оповестяването на победителя в президентския вот. Вчера посолството на България във Вашингтон предупреди за възможни размирици.

От няколко дни в столицата и останалите големи градове се готвят за бунтове. Почти няма сграда в близост до Белия дом, която да не е облицована срещу евентуално нападение.
