014
bg
2020-11-01
http://www.fromtheweb.eu
Победа на Байдън ще влоши положението на въглищата в САЩ

Идеята на демократа да „екологизира“ икономиката ще ускори премахването на въглищата от енергийния микс на страната, смятат от Moody's Investors Service

Евентуална победа на демократа Джо Байдън на предстоящите президентски избори в САЩ на 3 ноември би ускорила свиването на дела на въглищата в общия енергиен микс на страната, споделя вицепрезидентът на Moody's Investors Service и водещ анализатор на въглищния сектор Бен Нелсън в бележка до клиенти.

Поставяйки „екологизирането на икономиката“ в центъра на възстановяването на САЩ от пандемията, бившият вицепрезидент в кабинета Обама Джо Байдън неговата енергийна политика „ще има значителни негативни последици за индустрията на термалните въглища“ в САЩ, смята Нелсън, цитиран от S&P Global Platts. 

Списъкът с компании, посочени в бележката като потенциално засегнати, включва имена като Alliance Resource Partners LP, Arch Resources Inc., Consol Energy Inc. и Peabody Energy Corp., поради тяхната „значителна“ експозиция спрямо въглищата.

 Байдън обещава, че ако бъде избран, ще реализира план за 2 трлн. долара за съживяване на американската икономика чрез федерални инвестиции в инфраструктура и чиста енергия. Част от този план се отнася се отнася до декарбонизацията на американския енергиен сектор до 2035 г., което би "увеличило натиска върху компаниите за комунални услуги и производителите на енергия да намалят емисиите“ на парникови газове, което ще свие търсенето на въглища.

"Въглищните електроцентрали ще бъдат засегнати по-силно и по-бързо (от плана), в сравнение с другите изкопаеми горива (включително природния газ)", казва анализаторът. „По-специално нерегулираните производители на електроенергия биха били пряко изложени на пазарните ефекти на новите екологични разпоредби, тъй като те не биха могли да възстановят увеличените разходи за спазване на изискванията, което ще доведе до намаляване на въглищните мощности", изтъква още Нелсън.

Доналд Тръмп се кандидатира за президент през 2016 г., като обеща да подкрепи американската въглищна индустрия и да се противопостави на постепенното прекратяване на въглищните централи. Усилията на Тръмп да спаси въглища чрез дерегулация до голяма степен не успяха да съживят търсенето на ресурса на фона на ниските цени на газа и засилващия се екологичен, социален и управленски натиск върху комуналните услуги от страна на инвеститорите.

"Въпреки че очакваме втората администрация на Тръмп да продължи да популяризира политическа програма, която обикновено е благоприятна за въгледобивната промишленост, усилията до този момент са недостатъчни, за да се обърне спадът в търсенето, започнал в края на предишното десетилетие години", изтъква Нелсън.
