144
bg
1970-01-01
http://www.fromtheweb.eu
11.11.2020

Източник: БТА

Републиканските поддръжници на президента Доналд Тръмп възобновиха в понеделник правната си битка в опит да спрат преброяването на гласовете в ключови колебаещи се щати, включително Пенсилвания и Мичиган, но без особени шансове за успех, като се има предвид разпределението на гласовете в избирателната колегия и съдебните решения напоследък, които постановиха, че няма доказателства за широкоразпространени измами при гласуването.

Някои републикански служители подеха мантрата на Тръмп, че би трябвало да бъдат преброени само "законните гласове", но други явно се противопоставят на твърденията на кампанията и призоват избирателите, и може би и президента, да подкрепят резултатите.

Републиканците са подали жалби в пет щата

"Този процес не е подвел нашата страна повече от 200 години, няма да я подведе и тази година", каза републиканският сенатор Сюзан Колинс от Мейн, която спечели битката за своето преизбиране и поздрави избрания за президент Джо Байдън за победата му.

Адвокатите на Тръмп обаче се бориха шест дни след изборите, както обеща и личният му юрист Руди Джулиани на сюрреалистична пресконференция през уикенда пред магазин за озеленяване в северозападната част на Филаделфия.

Джулиани отхвърли като "крайно смущаващо" преброяването на гласовете в града, което показа резултат около 4 към 1 в полза на Байдън, донасяйки на демократа победа в събота както в Пенсилвания, така и на изборите в САЩ.

Пощенски служител призна, че е изфабрикувал твърдения за изборни измами в САЩ

На различни места в страната републиканци се оплакаха от проблеми с подписите, запечатаните пликове и пощенските марки върху подадените по пощата бюлетини, невъзможността на техните изборни наблюдатели да следят процеса и удължаването на сроковете за пристигане на бюлетините по пощата. Те заведоха нов съдебен иск в понеделник вечерта във федерален съд в Пенсилвания.

Правосъдният министър и главен прокурор Уилям Бар разреши на федералните прокурори в САЩ да се заемат със "съществени твърдения за нередности при гласуването и обработването на гласовете", преди изборите да бъдат потвърдени.

Неговото действие, описано в паметна бележка до федералните прокурори в САЩ, дава на прокурорите възможност да заобиколят отдавнашна политика на правосъдното министерство, която при нормални обстоятелства би забранила подобни прекомерни действия, преди изборите да бъдат официално потвърдени.

Съдиите до голяма степен отхвърлиха републиканските искове през последната седмица, когато кампанията се опита да прекъсне преброяването на гласовете, след като резултатът клонеше в полза на Байдън. Тръмп още не е признал изборите, въпреки че бившият вицепрезидент обяви победа и се захвана със своите планове за преход във властта.

Байдън може да накара китайските лидери да съжаляват за Тръмп

Във Върховния съд на САЩ 10 републикански щатски главни прокурори внесоха становище в понеделник в подкрепа на оспорване на решението на Пенсилвания да преброи бюлетините по пощата, пристигнали до петък включително.

Върховният съд на Пенсилвания по-рано се съгласи с демократическите щатски служители, поискали удължаване на крайния срок заради опасения за забавяне на доставките на Пощенската служба и пандемията от Ковид-19. Главните прокурори казват, че съдът си е присвоил власт, запазена за щатските законодатели.

Върховният съд на САЩ по-рано отказа да ускори разглеждането на оспорването, но гласуването беше 4 на 4 и трима върховни съдии изразиха резерви. Сега републиканците се надяват да се опитат отново, след като във Върховния съд вече е новият член Ейми Кони Барет.

Според главните прокурори допълнителното време означава, че "безскрупулни субекти биха могли да се опитат да окажат влияние върху президентски избори, на които резултатите са близки".

Джо Байдън провокира Тръмп със своя шапка

Съвсем обаче не е ясно дали след изборния ден са пристигнали достатъчно бюлетини, за да бъдат променени резултатите от президентската надпревара в Пенсилвания.

Попитана в понеделник за някакви реални доказателства за нередности, говорителката на Белия дом Кайли Макинани каза, че републиканците се опитват да съберат писмени клетвени показания от свидетели.

"Всичко, за което призоваваме в случая, е истина, прозрачност и яснота", каза Макинани.

По-рано през деня правен център против абортите в Мичиган заведе съдебно дело, оплаквайки се от процедурите за преброяване на гласовете в окръг Уейн. Междувременно апелативен съд в Мичиган поиска кампанията на Тръмп отново да подаде иск, заведен миналата седмица, като каза, че обжалването е било непълно.

А в Аризона кампанията на Тръмп настоя в съдебен иск, подаден в събота, да има правото да провери хиляди лично подадени бюлетини, попълнени в изборния ден в района на Финикс, като заяви, че изборните служители са ги обработили неправилно.

Какво точно се случи (зад кулисите), за да стане Байдън президент?

В Джорджия, където Байдън има малка преднина пред Тръмп, но все още е твърде рано да бъде обявен победител в надпреварата, щатски изборен служител обеща в понеделник, че ще бъдат разследвани всякакви установени проблеми с гласуването.

"Когато разликата е толкова малка, всяка дреболия е от значение", каза Гейбриъл Стърлинг, който ръководеше прилагането на нова система за гласуване от името на службата на щатския държавен секретар.

Той обаче изрази разочарование от опитите за разклащане на общественото доверие в избирателната система.

"Фактите са си факти, независимо от резултатите", каза Стърлинг.
