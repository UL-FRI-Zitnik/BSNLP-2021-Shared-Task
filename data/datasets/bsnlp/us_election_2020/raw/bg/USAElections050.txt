050
bg
2021-01-05
http://www.fromtheweb.eu
Байдън: Тръмп само хленчи и се оплаква, и не иска да работи 

Новоизбраният президент на САЩ Джо Байдън заяви, че настоящият държавен глава Доналд Тръмп не си върши работата, съобщава РИА Новости. "Не знам защо му е необходима тази работа - той не иска да работи", каза Байдън, обръщайки се към привържениците си в щата Джорджия.

Байдън добави, че Тръмп "хленчи и се оплаква" от резултатите от изборите, вместо да се бори с COVID-19.

Джо Байдън обеща американците да получат по 2000 долара подкрепа заради пандемията COVID-19, ако демократите успеят да получат мнозинство в Сената, съобщава "Интерфакс".

Байдън призова на митинг в Джорджия за подкрепата на кандидатите на демократите Джон Ософ и Рафаел Уорнок.

„Ако изпратите Джон и Рафаел във Вашингтон, ще бъдат издадени чекове за 2000 долара. Това ще означава надежда, благоприличие и чест за толкова много хора, които се борят (с коронавируса) в този момент“, заяви Байдън.

Според него избирането на Ософ и Уорнок "ще пробие безизходицата, в която Вашингтон и цялата страна са изпаднали".

В същото време той обвини републиканските кандидати Дейвид Пърдю и Кели Лефлър в лоялност към президента Доналд Тръмп, а не към хората от щата Джорджия.

Президентските избори в САЩ се проведоха на 3 ноември 2020 г., за Джо Байдън гласуваха 306 изборни делегати, а Тръмп получи 232 гласа. Утре, 6 януари, тези резултати трябва да бъдат одобрени от Конгреса.

Встъпването в длъжност на новия президент е на 20 януари, като поради пандемията бе решено церемонията да бъдеията те решиха да проведат церемонията в по-кратък формат.
