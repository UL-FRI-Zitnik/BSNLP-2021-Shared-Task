078
bg
1970-01-01
http://www.fromtheweb.eu
02:49, 04.11.2020 (обновена)

Кандидатът на Демократите Джо Байдън печели изборите за президент на Съединените щати.

Минути след 18:30 часа българско време на 7 ноември беше потвърдено, че Байдън получава 20-те гласа в Електоралната колегия от щата Пенсилвания. Така общият брой гласове на Байдън става 273, от необходимите му 270 за Белия дом.

Доналд Тръмп става първият действащ президент от близо 30 години, който не е преизбран за втори мандат.

Към 20.00 часа българско време на 6 ноември данните показват, че кандидатът на демократите Джо Байдън има 253 гласа в Електоралната колегия, а опонентът му - Доналд Тръмп - 213.

В шест щата все още броят гласове. Ако демократът Байдън вземе Пенсилвания, която осигурява 20 гласа, то пътят му към Белия дом е открит. Там са преброени 95% от гласовете.

В Джорджия ще броят гласовете отново, защото разликата между двамата е около 1 500 гласа. Щатът дава 16 електорални гласа.

В Аризона са обработени 92% от гласовете. Щатът дава 11 гласа. В момента с малка разлика води Байдън.

Байдън води с незначителна преднина и в Невада, който дава 6 електора.

В Северна Каролина прогнозната победа е за републиканеца Доналд Тръмп. Ако това се запази, той ще добави 15 електорални гласа към сметката си.

И в Аляска още чакат резултат, там са преброили около 56% от гласовете. Щатът носи 3 електорални гласа.

Кой ще е новият американски президент? Всичко за вота (обновява се)

Избирателната система отвъд Океана често е трудна за разбиране на Стария континент, а понякога ражда и прецеденти, като това спечелилият народния вот да не спечели Белия дом. Така се случи и на изборите през 2016-а, когато кандидатът на Демократите Хилари Клинтън спечели народния вот, но загуби този на Избирателната колегия.

Кой действително избира президент на САЩ?

Причината - макар и над 233 млн. американци да имат право да гласуват и средно около 50% от тях да го правят, последната дума има електоралната колегия. Именно Колегията определя кой ще бъде новият президент. С 538 имащи право на глас в нея, победителят се нуждае от подкрепата на поне 270 от електорите. На предишните избори Тръмп спечели повече от необходимото - 306, а Клинтън - 232.

Всеки щат има съответния брой електори, които обикновено са привърженици на една от големите партии. За слабо населени щати като Аляска, Уайоминг и Монтана, техният брой е трима. Най-гъсто населеният - Калифорния, има 55.

Доналд Тръмп - нестандартният президент на САЩ

Макар и в повечето случаи да се съобразяват с народния вот, се е случвало да подкрепят кандидат по своя преценка, а не този, за когото е гласувало мнозинството в техния щат. В някои щати има закон съответният вот да бъде анулиран, но в други - електорът просто е определян като нелоялен, но с това изходът от изборите не се променя.

И докато някои щати са твърди привърженици на Демократическата партия, а други - на Републиканците, накрая всичко опира до това кого ще предпочетат колебаещите се щати. Тези, в които живеят понякога почти по равно привърженици и на двете партии. Тази година колебаещи се щати са Тексас, Пенсилвания, Охайо, Айова, Флорида, Уисконсин, Джорджия, Северна Каролина, Аризона и Мичиган.

Джо Байдън - вицепрезидентът в битка за Белия дом

С особено внимание следим изхода от вота и в три щата - Охайо, Тексас и Флорида, които често наклоняват везните в полза на единия кандидат.

Президентът Доналд Тръмп, който до последно обикаляше ключовите щати от значение за победата, ще прекара изборната вечер във Вашингтон. Вицепрезидентът Джо Байдън и съпругата му Джил ще бъдат в Град Уилмингтън, щата Делауеър, където семейството им живее от години.

Изборният ден приключва в 3.00 ч. българско време. Резултатите от изборите за американски президент можете да просредите на bntnews.bg и в мобилното ни приложение bntnews.

Първите анализи и прогнози гледайте в специалното издание на „Денят започва“ от 6.00 до 9.30 ч. Изборния ден на място следят специалните ни пратеници Цветелина Йорданова и Александър Марков и операторите Атанас Атанасов и Владимир Богдански.
