037
bg
2021-01-04
http://www.fromtheweb.eu
Разделена Америка: Байдън се нуждае от чудо

Джо Байдън постоянно повтаря, че ще бъде обединител на нацията, разединена както никога досега. Нанесените щети са толкова големи, че Байдън ще се нуждае от чудо. Освен ако демократите не си върнат мнозинството в Сената.

Бъдещият 46-и американски президент Джо Байдън повтаря непрекъснато, че ще бъде президент, който няма да разделя, а ще обединява. И че за него няма червени и сини щати, а Съединени американски щати.

Изпълнението на това обещание обаче няма да е лесно. Над 75 милиона американски граждани дадоха гласовете си за Доналд Тръмп – рекорд за действащ президент. И три четвърти от тях смятат, че резултатите от гласуването са фалшифицирани. Те се съмняват в легитимността на Байдън още преди той да е встъпил в длъжност.
