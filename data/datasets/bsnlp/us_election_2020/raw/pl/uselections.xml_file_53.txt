53
pl
2020-11-05
http://www.fromtheweb.eu
Wybory w USA. Walka do samego końca

Wynik wyborów prezydenckich w USA nadal nie jest przesądzony. Rywalizacja toczy się jeszcze o pięć stanów - Arizonę, Nevadę, Pensylwanię, Karolinę Północną i Georgię. Regularnie napływają do nas kolejne szczątkowe wyniki tego wyrównanego starcia. Kluczowa jest Pensylwania, gdzie prowadzenie ma Donald Trump. Prezydent jednak robi co w jego mocy, aby za pomocą środków prawnych przerwać liczenie głosów. Ewentualna wygrana kandydata Demokratów w jeszcze jednym z tzw. swing states teoretycznie pozbawi urzędu Donalda Trumpa, który od początku podważa wiarygodność głosowania korespondencyjnego.

Wynik jest przesądzony w 45 z 50 stanów. W 21 z nich oraz w Dystrykcie Kolumbii wygrał Biden, czym zapewnił sobie głosy 253 elektorów. Trump wygrał w 24 stanach składających się na 217 głosów; Sztab prezydenta Donalda Trumpa wydał oficjalny komunikat, w którym informuje, że złoży wniosek o ponowne przeliczenie głosów w Wisconsin i Michigan; Donald Trump i Joe Biden toczą zacięty bój w Pensylwanii, Georgii, Arizonie i Nevadzie. W ciągu ostatniej doby różnica głosów między kandydatami znacznie się zmniejszyła; "Jeśli policzymy wszystkie legalne głosy, z łatwością wygrywam wybory. Jeśli policzymy nielegalne i spóźnione głosy, okradają nas ze zwycięstwa" - grzmi w wydanym oświadczeniu Donald Trump.
