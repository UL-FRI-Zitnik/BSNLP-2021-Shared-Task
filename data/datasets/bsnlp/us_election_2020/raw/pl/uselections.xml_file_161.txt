161
pl
2020-10-07
http://www.fromtheweb.eu
Biden miażdży Trumpa. Prezydent ma poważny problem

prowadzi z urzędującym prezydentem Donaldem Trumpem o ponad 20 punktów procentowych wśród wyborców w wieku 65 lat i starszych. Wskazują na to dwa odrębne sondaże. Jeden z nich został przeprowadzony dla CNN, a drugi dla NBC News oraz Wall Street Journal.

Czytaj także: Co on wyprawia?! Lekarz o zachowaniu Trumpa: "Szaleństwo!" Dwucyfrowa przewaga. Biden wygrywa zdecydowanie w jednej grupie wiekowej.

Opisywane sondaże pojawiły się po ostatniej debacie prezydenckiej. Zrealizowano je jeszcze przed informacją o tym, że Donald Trump ma koronawirusa. W trakcie debaty Trump został upomniany przed prowadzącego Chrisa Wallace'a za ciągłe przerywanie Bidenowi i przekraczanie limitu czasowego.

Według badania CNN 60 proc. wyborców w wieku 65 lat i starszych oddałoby swój głos na Bidena, a 39 proc. na Trumpa. Z kolei sondaż NBC mówi o przewadze Bidena nad Trumpem w stosunku 62 do 35 punktów procentowych. CNN zauważa, że Biden ma przewagę 16 punktów procentowych w skali całego kraju, według NBC jest to 14 punktów procentowych.

Czytaj także: Rośnie przepaść. Wybory 2020 w USA. Najnowszy sondaż Wybory prezydenckie w USA. System elektorski.

Choć ogólnokrajowe sondaże mogą wskazywać na zdecydowaną przewagę Bidena, nic nie jest jeszcze przesądzone. W Stanach Zjednoczonych funkcjonuje bowiem system elektorski, w którym bezpośredni głos na prezydenta oddają specjalni reprezentanci, tak zwani elektorzy. Liczba elektorów wystawianych przez dany stan jest równa liczbie jego senatorów i reprezentantów.

O wyniku w skali całego kraju często decydują tzw. swing states, czyli stany wahające się. Należą do nich m.in. Pensylwania, Floryda, Wisconsin, Georgia, Karolina Północna, Michigan. W tych stanach liczba demokratycznych i republikańskich wyborców jest mniej więcej taka sama. Oznacza to, że do ostatniej chwili trwa w nich walka o zwycięstwo.

Wybory prezydenckie w USA odbędą się 3 listopada. Przed głosowaniem wyborcy będą mogli posłuchać dwóch debat. Odbędą się one 15 i 22 października.
