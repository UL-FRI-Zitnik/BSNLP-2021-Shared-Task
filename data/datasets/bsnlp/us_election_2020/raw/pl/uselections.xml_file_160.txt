160
pl
2020-10-05
http://www.fromtheweb.eu
POLACY MAJĄ GŁOS Dlaczego głosy Polonii są tak ważne? Rusiński: Mogą zaważyć na wynikach wyborów w USA

Za nami pierwsza część VII Zjazdu Klubów Gazety Polskiej w USA i Kanadzie. Klubowicze, wraz z zaproszonymi gośćmi, dyskutowali o aktualnej sytuacji w Stanach Zjednoczonych związanej z wyborami prezydenckimi, jak też o wyzwaniach, które stoją przed rządzącymi w Polsce. 

Na szczególne znaczenie Polonii w specyficznym, amerykańskim systemie elektorskim zwrócił uwagę Tomasz Sakiewicz. Polska społeczność może odegrać ważną rolę w tych wyborach. Już ją odegrała 4 lata wcześniej, ale tym razem rola Polonii może być jeszcze większa. Obserwowaliśmy różne gesty Donalda Trumpa pod adresem Polonii. One czemuś służyły mobilizacji, próbie skonsolidowania społeczności polskiej wokół kandydatury Donalda Trumpa. Można powiedzieć, że ten odzew istnieje. Polonia szeroko popiera Donalda Trumpa. Problem polega wyłącznie na tym, żeby w dniu wyborów pójść do komisji wyborczej i oddać głos. To jest ważne nie tylko dla wyniku wyborów, ale i dla samej Polonii. Donald Trump dał polskiej społeczności pewien duży polityczny kredyt zaufania. Polonia musi odpowiedzieć, aby ten kredyt przekuć na konkretne działania. - mówił Maciej Rusiński. Redaktor Sakiewicz zwrócił uwagę, że w przypadku tzw. swing state (stanów, które mogą przeważyć o wyborczej porażce lub sukcesie) czasem głosy nawet kilku polskich parafii mogą przeważyć o wyników. Redaktor naczelny Gazety Polskiej” dopytywał, czy wśród Polonii w USA istnieje świadomość wagi tych głosów? Tego do końca nie wiemy czy ta świadomość jest tak powszechna. Próbujemy o tym mówić, próbujemy to nagłaśniać. Myślę, że poniekąd ta świadomość istnieje, a nam zależy, żeby była jak najszersza. - tłumaczył szef amerykańskich Klubów Gazety Polskiej”. Jednocześnie Maciej Rusiński zwrócił uwagę, że choć obecnie Polonia w USA według najnowszych szacunków liczy 10, a nawet 12 mln. osób, należy pamiętać, że spora część polskiej społeczności to osoby, polskich przodków w drugim lub trzecim pokoleniu, dziś nie mówiący jednak w języku polskim. To są ludzie mający polskich przodków, którzy z punktu widzenia Donalda Trumpa są postrzegani jako grupa narodowościowa. - wyjaśnia Maciej Rusiński.
