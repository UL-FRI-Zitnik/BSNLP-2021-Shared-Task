18
pl
2020-11-08
http://www.fromtheweb.eu
Wybory w USA. Donald Trump opuści Biały Dom? Kolejny mocny wpis

. Trump swoje uprawnienia zachowuje do stycznia przyszłego roku. Amerykańscy prezydenci mają prawo pełnić swą funkcję do ostatniego dnia kadencji. Zaprzysiężenie nowej głowy państwa ma odbyć się 20 stycznia 2020 roku.

Trump nie uznał jednak zwycięstwa Joe Bidena. Jego współpracownicy zapowiadają walkę podczas ponownych przeliczeń głosów w Georgii i Wisconsin. Sam Trump twierdzi, że w wyborach dochodziło do fałszerstw.

Na Twitterze prezydent USA pisze, że "wybory zostały skradzione". "Mamy szereg oświadczeń pod przysięgą, że doszło do oszustwa wyborczego. Musimy ponownie przyjrzeć się głosowaniu" - pisze Donald Trump. Takie oskarżenia ze strony amerykańskiego przywódcy padały już wcześniej i

Warto zwrócić uwagę na fakt, że tweety Donalda Trumpa spotykają się z reakcją administratora. Część wpisów urzędującego prezydenta jest blokowana, przy innych z kolei pojawia się adnotacja, mówiąca o tym, że "kwestia dotycząca oszustwa wyborczego jest spora".

Tak właśnie stało się w przypadku ostatnich wpisów, które zamieścił Donald Trump. "Uważamy, że ci ludzie to złodzieje. Struktury są skorumpowane. To były okradzione wybory. Najlepszy ankieter w Wielkiej Brytanii napisał dziś rano, że były to ukradzione wybory i że to niemożliwe, by Biden wyprzedził Obamę w niektórych z tych stanów" - czytamy we wpisie kandydata Republikanów.

"Tam, gdzie miało to (wybory - przyp. red.) znacznie, ukradli to (głosy - przyp. red.)" - dodał Donald Trump.

Donald Trump a wybory w USA. Gorzka porażka Republikanina.

Wpisy Donalda Trumpa to jedno. Urzędujący prezydent domaga się ponownego przeliczenia głosów w kluczowych stanach - tzw. "swing states", w których przegrał z kandydatem Demokratów.

To liczenie prawdopodobnie będzie miało miejsce, jednak eksperci już teraz wskazują, że ponowne przeliczenie głosów w Georgii, Pensylwanii czy Newadzie, nie będzie miało większego wpływu na wynik wyborów.

Stan godzinę 18 czasu polskiego w niedzielę jest taki, że głosy w dalszym ciągu są jeszcze liczone, jednak amerykańskie media już w sobotę poinformowały, że ze wstępnych prognoz wynika, że prezydentem USA będzie Joe Biden, który zdobył co najmniej 270 głosów elektorskich. Wiceprezydentem USA ma być Kamala Harris.
