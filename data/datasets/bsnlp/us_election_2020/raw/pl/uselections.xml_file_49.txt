49
pl
2020-11-04
http://www.fromtheweb.eu
Wybory w USA. Kolejny z kluczowych stanów już zdecydował

Według najnowszych doniesień Donald Trump uzyskał na Florydzie ponad 5,6 mln głosów w wyborach prezydenckich, co pozwoliło mu na zdobycie 29 głosów w Kolegium Elektorów. Po zwycięstwie w kluczowych dla niego stanach - m.in. Ohio i Teksasie - jego reelekcja jest niezwykle realna. Floryda - w której tegoroczne sondaże przewidywały zaciętą rywalizację - to tradycyjnie kluczowy stan w amerykańskich wyborach prezydenckich. Ostatni raz amerykańskie wybory udało się wygrać bez zwycięstwa w niej Billowi Clintonowi w 1992 roku. Pierwsze lokale wyborcze na Florydzie zamknięto o godz. 1 czasu polskiego. Od samego początku wyniki oscylowały wokół remisu. Po przeliczeniu ok. dwóch trzecich głosów z Florydy prowadził kandydat Demokratów Joe Biden z wynikiem 50,3 proc. głosów. Jego rywal prezydent Donald Trump tracił do niego 1,5 pkt proc. Z kolei prezydent USA prowadził na Florydzie po przeliczeniu ponad czterech piątych głosów. Miał przewagę nieco poniżej trzech tysięcy głosów . Ze wstępnych szacunków wynika, że Trump znacznie poprawił na Florydzie swój wynik wśród społeczności latynoskiej. Zobacz też:

Wybory w USA. Floryda jednym ze "swing states" Nieco ponad 15 milionów ludzi żyło w tym stanie w 2000 r., kiedy głosy Florydy zadecydowały o wyborach prezydenckich. W listopadzie tego roku w stanie będzie mieszkać prawie 22 miliony ludzi - to znaczy wzrost demograficzny. Wielu z nich to przyjezdni, którzy znaleźli na Florydzie swój dom. Jest to bardzo zróżnicowana grupa - emeryci ze Środkowego Zachodu, unikający wysokich podatków przedsiębiorcy z Północnego Wschodu, czy Latynoscy emigranci z Kuby i Ameryki Południowej. To wszystko sprawia, że Floryda jest niezwykle zróżnicowana kulturowo, światopoglądowo i politycznie. Dodatkowo stan ten można podzielić na 10 różnych rynków medialnych, które pogłębiają te różnice i pochłaniają znaczne ilości gotówki na zakup reklam i ogłoszeń. Większość elektoratu mieszka tylko w czterech z tych rynków - południowej Florydzie wokół Miami i Fort Lauderdale, w okolicach Orlando, w rejonie Zatoki Tampa i w rejonie Jacksonville, gdzie miała się odbyć się tegoroczna Narodowa Konwencja Republikanów.
