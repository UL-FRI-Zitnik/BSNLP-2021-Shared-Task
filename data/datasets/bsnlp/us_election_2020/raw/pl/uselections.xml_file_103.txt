103
pl
2020-10-07
http://www.fromtheweb.eu
Najważniejsze Swing States w 2020 r. Część II: Pensylwania, Georgia, Karolina Północna i Wisconsin Konrad Mzyk

Liczba głosów elektorskich: 20. Kogo wybierano w ostatnich wyborach prezydenckich? 2016: Donald Trump - Republikanin. Zdobył 48,17 proc. (Pokonał Hillary Clinton o 0,71 pkt proc.) 2012: Barack Obama - Demokrata. Zdobył 51,97 proc. (Pokonał Mitta Romneya o 5,38 pkt proc.) 2008: Barack Obama - Demokrata. Zdobył 54,47 proc. (Pokonał Johna McCaina o 10,32 pkt proc.) 2004: John Kerry - Demokrata. Zdobył 50,92 proc. (pokonał Georga W. Busha o 2,5 pkt proc.) 2000: Al Gore- Demokrata. Zdobył 50,6 proc. (pokonał Georga W. Bush o 4,17 pkt proc.) Dlaczego Pensylwania? Pensylwania to stan, który może zadecydować o tym, kto trafi do Białego Domu na kolejne cztery lata. Może się okazać Florydą z 2000 r. Rok 2016 był dla Republikanów w Pensylwanii wyjątkowy. Donald Trump został pierwszym republikańskim kandydatem na prezydenta, który wygrał w tym stanie od 1988 r. (wówczas George H.W. Bush pokonał Michaela Dukakisa). Pensylwania to bardzo zróżnicowany stan. Jego wschodnia część, to region, gdzie mieszkańcy koncentrują się w okolicach dużej metropolii (Filadelfii) i na jej przedmieściach lub w innych miastach średniej wielkości, takich jak Harrisburg, Lancaster, Reading, czy znajdujący się bardziej na północy stanu Scranton (gdzie urodził się Joe Biden). Większość tych wyborców pracuje głównie w sektorze usług. Występuje tu większe zróżnicowanie rasowe. Aż 44 proc. mieszkańców Filadelfii to czarnoskórzy. Z drugiej strony jest zachodnia, mocniej zindustrializowana część stanu. To w dużej mierze członkowie klasy robotniczej. Są tu pozostałości po wielkich fabrykach produkcyjnych, takich jak słynne fabryki stali w Pittsburghu. Profil tego regionu jest bardziej zbliżony do sąsiedniego Ohio i od reszty stanu różni się demografią. Więcej tu białych wyborców. Nawet w dużym mieście Pittsburghu mieszka niemal połowa mniej czarnoskórych (około 23 proc.) niż we wspomnianej Filadelfii. Kto ma przewagę? Joe Biden wygrywa w prawie każdym sondażu przeprowadzonym w Pensylwanii w tym roku. Mimo to nikt nie ma pojęcia, kto zostanie ostatecznym zwycięzcą, a Demokraci wcale nie są pewni wygranej. Wszyscy spodziewają się kolejnego zaciętego pojedynku, tak jak w 2016 r., gdy Donald Trump wygrał o mniej niż jeden pkt proc. - Wynik wyborów w Pensylwanii będzie bardzo bliski. Zawsze tak jest - powiedział były burmistrz Filadelfii Michael Nutter. Średnie wyniki sondaży dają Bidenowi solidną, choć nie jednoznaczną przewagę, która z biegiem czasu i tak znacznie się zmniejszyła (ze średnio ok. 8 pkt proc. do 4 pkt proc.). Trump swojego szczęścia musi szukać u białych wyborców bez wyższego wykształcenia i postarać się zmniejszyć entuzjazm mniejszości (Latynosów i Afroamerykanów) do głosowania wzięcia udziału w wyborach. Bez tego, jego sukces sprzed czterech lat nie będzie możliwy. Sondaże wyborcze:
