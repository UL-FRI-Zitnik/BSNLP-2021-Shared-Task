102
pl
2020-10-07
http://www.fromtheweb.eu
Najważniejsze Swing States w 2020 r. Część I: Floryda, Arizona, Michigan i Minnesota Konrad Mzyk

Liczba głosów elektorskich: 29. Kogo wybierano w ostatnich wyborach prezydenckich? 2016: Donald Trump - Republikanin. Zdobył 49,02 proc. (Pokonał Hillary Clinton o 1,2 proc.) 2012: Barack Obama - Demokrata. Zdobył 50,01 proc. (Pokonał Mitta Romneya o 0,88 proc.) 2008: Barack Obama - Demokrata. Zdobył 50,91 proc. (Pokonał Johna McCaina o 2,69 proc.) 2004: George W. Bush - Republikanin. Zdobył 52,10 proc. (pokonał Johna Kerry'ego o 5,01 proc.) 2000: George W. Bush - Republikanin. Zdobył 48,847 proc. (pokonał Ala Gore'a o zaledwie 537 głosów) Dlaczego Floryda? Polityka na Florydzie ma jedną stałą - wybory w tym stanie zawsze są niesamowicie zacięte. Nieco ponad 15 milionów ludzi żyło w tym stanie w 2000 r., kiedy głosy Florydy zadecydowały o wyborach prezydenckich. W listopadzie tego roku w stanie będzie mieszkać prawie 22 miliony ludzi - to znaczy wzrost demograficzny. Wielu z nich to przyjezdni, którzy znaleźli na Florydzie swój dom. Jest to bardzo zróżnicowana grupa - emeryci ze Środkowego Zachodu, unikający wysokich podatków przedsiębiorcy z Północnego Wschodu, czy Latynoscy emigranci z Kuby i Ameryki Południowej. To wszystko sprawia, że Floryda jest niezwykle zróżnicowana kulturowo, światopoglądowo i politycznie. Dodatkowo stan ten można podzielić na 10 różnych rynków medialnych, które pogłębiają te różnice i pochłaniają znaczne ilości gotówki na zakup reklam i ogłoszeń. Większość elektoratu mieszka tylko w czterech z tych rynków - południowej Florydzie wokół Miami i Fort Lauderdale, w okolicach Orlando, w rejonie Zatoki Tampa i w rejonie Jacksonville, gdzie miała się odbyć się tegoroczna Narodowa Konwencja Republikanów. Kto ma przewagę? W sondażach Biden wydaje się mieć niewielką przewagę nad Trumpem. Warto zaznaczyć, że pierwszy raz od co najmniej dekady, więcej Demokratów z Florydy oddało głosy w prawyborach niż Republikanów - choć warto zaznaczyć, że dla wyborców Trumpa prawybory były tylko formalnością. Z najnowszych badań wynika, że Demokraci mają również znaczącą przewagę wśród oddanych głosów korespondencyjnych. Sporym pozytywem dla Bidena jest fakt, że cieszy się większym poparciem niż jego poprzednicy w okręgach, w których Demokraci wcześniej nie mieli żadnych szans (niektóre z nich w 2016 r. zagłosowały na Trumpa w ponad 80 proc.). Jednak wielu z Demokratów boi się, że dobre wyniki w sondażach niewiele znaczą. W 2018 r. wybory były szczególnie okrutne dla Demokratów z Florydy, których kandydaci do Senatu i na urząd gubernatora przegrali zaledwie o niecały punkt procentowy po tym, jak utrzymywali dużą przewagę w sondażach przed dniem wyborów. Sondaże wyborcze:
