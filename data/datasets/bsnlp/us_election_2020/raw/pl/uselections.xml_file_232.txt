232
pl
2020-11-04
http://www.fromtheweb.eu
Wybory w USA. Biden wychodzi na prowadzenie w Wisconsin Kamil Turecki

Jeszcze rano w stanie Wisconsin prowadził Donald Trump, obecnie już Joe Biden. Różnice są naprawdę niewielkie, więc wszystko może jeszcze się zdarzyć. Wyniki w tym stanie będą miały olbrzymi wpływ na wybory w USA i ostateczne wyniki głosowania.

Wybory w USA. Biden chce odbić Wisconsin. Wisconsin to jeden ze swing states , czyli stanów wahających się, w których liczba wyborców głosujących na demokratów i republikanów jest podobna. Stan, w którym Donald Trump wygrał w 2016 r., dysponuje 10 głosami elektorskimi. Te mogą okazać się bezcenne w ostatecznym rozrachunku. Polecamy: Do rana w Wisconsin prowadził Trump. Po godz. 10 polskiego czasu na prowadzenie wyszedł jednak Biden z przewagą zaledwie 2 tys. głosów. Obecnie ta przewaga wzrosła do 14 tys. To wciąż zaledwie 0,4 proc. różnicy.

Biden ma obecnie 224 głosy. Jeśli potwierdzą się informacje o zwycięstwie Demokraty w Arizonie (11 głosów), potrzebowałby jeszcze Wisconsin (10), Pensylwanii (20) i Nevady (6), by mieć łącznie 271 głosów elektorskich, a zatem powyżej wymaganych 270, by zostać prezydentem USA Zobacz też: Inny, korzystny dla Bidena, wariant zakłada zwycięstwo w Arizonie i Nevadzie. Wówczas na koncie miałby 241 głosów. Potrzebowałby zatem jeszcze 29 głosów. 26 z nich daje Michigan i Wisconsin, pozostałe trzy może zapewnić stan Maine. Wtedy kandydat Demokratów legitymowałby się wymaganą liczbą 270 głosów, która zapewnia prezydenturę. I nie potrzebowałby zwycięstwa w Pensylwanii. Wybory w USA. Demokraci przegrali w Wisconsin tylko raz w ciągu 20 lat. W 2016 r. porażka Hillary Clinton w Wisconsin była dużym zaskoczeniem. Różnica głosów wyniosła wtedy niewiele ponad 20 tys. głosów. Teraz zwycięstwo w tym stanie ma stać się symbolem odzyskania przez Demokratów Środkowego-Zachodu. Kogo wybierano w ostatnich wyborach prezydenckich w Wisconsin? 2016: Donald Trump - Republikanin. Zdobył 47,22 proc. (Pokonał Hillary Clinton o 0,77 pkt proc.) 2012: Barack Obama - Demokrata. Zdobył 52,83 proc. (Pokonał Mitta Romneya o 6,94 pkt proc.) 2008: Barack Obama - Demokrata. Zdobył 56,22 proc. (Pokonał Johna McCaina o 13,91 pkt proc.) 2004: John Kerry - Demokrata. Zdobył 49.70 proc. (pokonał Georga W. Busha o 0,08 pkt proc.) 2000: Al Gore- Demokrata. Zdobył 47,83 proc. (pokonał Georga W. Bush o 0,22 proc.)
