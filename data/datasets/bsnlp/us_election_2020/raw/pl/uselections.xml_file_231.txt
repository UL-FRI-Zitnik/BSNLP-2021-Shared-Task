231
pl
2020-11-04
http://www.fromtheweb.eu
Ameryka wybiera: Donald Trump kontra Joe Biden. Coraz więcej wyników, zażarta walka o Wisconsin [RELACJA]

Mamy pierwsze wyniki w wyborach prezydenckich w USA. Amerykanie decydują o tym, czy Donald Trump pozostanie przywódcą Stanów Zjednoczonych na kolejną kadencję, czy zastąpi go kandydat Demokratów Joe Biden. Czekamy na rozstrzygnięcia w kluczowych stanach, ale wiemy, że Donald Trump wygrał w dwóch z nich - w Ohio i na Florydzie. Zapraszamy do śledzenia relacji na żywo, podczas której poznamy wyniki wyborów prezydenckich w USA!

Trump zwyciężył w kluczowej Florydzie, Biden przejął inny "swing state" czyli Minnesotę i jest blisko zwycięstwa w Arizonie; Ohio, w którym w ostatnich dekadach zawsze wybierano kandydata, który potem zostawał prezydentem, wygrał Donald Trump; Nie udało się Demokratom odbić tradycyjnie republikańskiego Teksasu, choć wydawało się po sondażach, że była na to szansa; Wynik jest przesądzony w 42. z 50. stanów. W 19. z nich oraz Dystrykcie Kolumbii wygrał Biden, czym zapewnił sobie głosy 224 elektorów. Trump wygrał w 23. stanach składających się na 213 głosów; Joe Biden jest bliski wygrania minimalną przewagą w stanie Wisconsin, który zapewnia 10 głosów elektorskich. Po Arizonie (11 elektorów) byłby to drugi stan, który odbiłby Donaldowi Trumpowi; Amerykanie wybierają też 1/3 składu Senatu oraz cały skład Izby Reprezentantów. W tej drugiej utrzymali większość. Reelekcję uzyskała m.in. najmłodsza kongresmenka w historii, Alexandra Ocasio-Cortez;
