237
pl
2020-11-07
http://www.fromtheweb.eu
Wybory prezydenckie w USA. Sprawdź najnowsze wyniki

Trwają wybory prezydenckie w USA. Głosy we wszystkich stanach są na bieżąco liczone, ale wiele stanów podało już, kto został zwycięzcą. Donald Trump i Joe Biden sukcesywnie gromadzą potrzebne głosy elektorskie. Zacięta walka trwa w Pensylwanii, Karolinie Północnej, Arizonie, Nevadzie i Georgii. Do wygranej potrzebne jest zebranie 270 głosów elektorskich. Coraz bliżej wygranej jest kandydat Demokratów. Sprawdź najnowsze wyniki.

Walka wyborcza o Biały Dom toczy się obecnie w Arizonie, Nevadzie, Georgii, Pensylwanii, Alasce i Karolinie Północnej. Obecnie przewagę w pierwszych czterech stanach ma Joe Biden, co teoretycznie gwarantuje mu prezydenturę. Donald Trump prowadzi już jedynie w Karolinie Północnej oraz (co nie ma już żadnego znaczenia) na Alasce. Do zliczenia pozostają jeszcze głosy oddane korespondencyjnie, które faworyzują kandydata Demokratów.

Ogromne zwycięstwo Demokraty miało miejsce w Michigan i w Wisconsin, gdzie Demokrata "odbił" stany przegrane przed czterema laty przez Hillary Clinton. Różnica w głosach jest jednak niewielka. Donald Trump ma zapewnione zwycięstwo na Florydzie. Trump zwyciężył w tym stanie również cztery lata temu. To jeden z najbardziej interesujących stanów w niemal każdych wyborach prezydenckich w USA. Wybory w USA. Donald Trump wygrywa w Teksasie. z 38 głosami elektorskimi - bastion Republikanów od 1976 r. Wygrał też m.in. w stanie Ohio, uzyskując, według najnowszych doniesień, niewiele ponad 50 proc. poparcia. Od 1964 r. w tym stanie zawsze zwyciężał przyszły prezydent Stanów Zjednoczonych. Joe Biden zdobył głosy na zachodnim wybrzeżu (Kalifornia, Oregon, Waszyngton), a także m.in. w Nowym Jorku, Illinois, czy Dystrykcie Kolumbii. Z kolei prezydent Donald Trump może liczyć na głosy tzw. Głębokiego Południa (Luizjana, Mississippi, Alabama, Karolina Południowa). W Nebrasce głosy są podzielone - 4 zdobył Trump, 1 - Joe Biden. W środę wieczorem czasu polskiego potwierdzono, że Joe Biden wygrał w stanie Michigan. Łącznie Joe Biden uzyskał na razie 253 głosy elektorskie, natomiast urzędujący prezydent Donald Trump - 217.

Wybory w USA. Kto wygra w Pensylwanii? W Pensylwanii prowadzi obecnie Joe Biden, który przegonił Trumpa. Zwycięstwo w Pensylwanii może ostatecznie przesądzić o wygranej jednego z kandydatów - to jeden z kluczowych swing states . Sztab Joego Bidena wierzy, że liczone karty wyborcze dostarczone pocztą przeważą ostatecznie szalę na korzyść byłego wiceprezydenta.

W obecnych wyborach oddano rekordową liczbę głosów korespondencyjnych. Łącznie z głosami oddanymi osobiście przed dniem wyborczym było ich ponad 100 mln. W części kluczowych stanów, jak Pensylwania, będą one liczone na końcu, a proces może potrwać nawet kilka dni. Pensylwania będzie zaliczać również głosy, które wpłyną pocztą już po zamknięciu urn, ale wysłane przed wyznaczoną datą końcową. Czytaj też: Czytaj też: Wybory w USA. Rekordowa frekwencja. W obecnych wyborach prezydenckich w USA może paść rekord frekwencji – prognozuje "New York Times". Swoje głosy może oddać nawet ponad 160 mln obywateli, co oznaczałoby frekwencję na poziomie 67 proc. Poprzednio frekwencja w wyborach w USA przekroczyła 65 proc. w 1908 r. Według "NYT" na wysoką frekwencję wpłynęła sytuacja w kraju, m.in. epidemia koronawirusa i inne ważne kwestie, które niepokoją Amerykanów – problemy w gospodarce i „emocje polityczne epoki (Donalda) Trumpa”. Wybory w USA. Przewaga w głosowaniu powszechnym. W 2008 roku Barack Obama zdobył 69 498 516 głosów w wyborach prezydenckich, najwięcej w historii. Teraz były wiceprezydent Obamy, kandydat Demokratów, Joe Biden, przekroczył ten wynik, zdobywając (do tej pory) rekordowe 72 125 407 głosów w wyborach w 2020 roku. Artykuł jest aktualizowany.
