215
pl
2020-11-03
http://www.fromtheweb.eu
Wybory prezydenckie w USA. Zapraszamy na relację Wprost.pl

Donald Trump czy Joe Biden? W nocy z wtorku na środę czasu polskiego zaczną spływać pierwsze wyniki. Wybory w USA będziemy relacjonować na Wprost.pl, zapraszamy do śledzenia wydarzeń ze Stanów Zjednoczonych!

Choć Amerykanie głosują tradycyjnie 3 listopada, to od wielu tygodni mogli to zrobić wcześniej i według szacunków przed tym dniem w wyborach wzięło udział ponad 90 mln Amerykanów. Wybory rodzą ogromne emocje, ale należy uzbroić się w cierpliwość: nawet szczątkowe wyniki będą ogłaszane, dopiero gdy zamknięte zostaną lokale wyborcze. Wybory prezydenckie w USA. Kiedy wyniki? W zależności od stanu (a należy też pamiętać jeszcze o różnicy obowiązującego czasu) lokale są zamykane od godz. 19 czasu lokalnego do 22. Warto przyjrzeć się m.in. Florydzie (stan, który szybko zlicza głosy, i może ogłosić wyniki po godz. 2 czasu polskiego). Ciekawie przedstawiać się będą doniesienia z tzw. swing states, czyli stanów niezdecydowanych, gdzie trudno wskazać, który z kandydatów zbierze więcej głosów. Takim jest wspomniana Floryda, ale też Teksas, Georgia, Arizona, Newada czy Karolina Północna. W nocy z 3 na 4 listopada będziemy na bieżąco informować na Wprost.pl o przebiegu boju o Biały Dom, zapraszamy do śledzenia naszej relacji i doniesień zza Atlantyku. Czytaj też:
