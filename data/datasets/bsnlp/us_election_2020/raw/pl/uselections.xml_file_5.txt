5
pl
2020-11-06
http://www.fromtheweb.eu
Wybory w USA: Trump czy Biden? Poznajemy kluczowe wyniki. Seria wpisów Trumpa na Twitterze [RELACJA] Wynik wyborów prezydenckich w USA nadal nie jest przesądzony. Rywalizacja toczy się jeszcze o pięć stanów - Arizonę, Nevadę, Pensylwanię, Karolinę Północną i Georgię. Regularnie napływają do nas kolejne szczątkowe wyniki tego wyrównanego starcia. Prezydent jednak robi co w jego mocy, aby za pomocą środków prawnych przerwać liczenie głosów. Na Twitterze zamieścił serię wpisów o rzekomych oszustwach w Pensylwanii. Ewentualna wygrana kandydata Demokratów w jeszcze jednym z tzw. swing states teoretycznie pozbawi urzędu Donalda Trumpa, który od początku podważa wiarygodność głosowania korespondencyjnego.

Wynik wyborów prezydenckich w USA nadal nie jest przesądzony. Rywalizacja toczy się jeszcze o pięć stanów - Arizonę, Nevadę, Pensylwanię, Karolinę Północną i Georgię. Regularnie napływają do nas kolejne szczątkowe wyniki tego wyrównanego starcia. Prezydent jednak robi co w jego mocy, aby za pomocą środków prawnych przerwać liczenie głosów. Na Twitterze zamieścił serię wpisów o rzekomych oszustwach w Pensylwanii. Ewentualna wygrana kandydata Demokratów w jeszcze jednym z tzw. swing states teoretycznie pozbawi urzędu Donalda Trumpa, który od początku podważa wiarygodność głosowania korespondencyjnego.

Wynik jest przesądzony w 45 z 50 stanów. W 21 z nich oraz w Dystrykcie Kolumbii wygrał Biden, czym zapewnił sobie głosy 253 elektorów. Trump wygrał w 24 stanach składających się na 217 głosów; Sztab prezydenta Donalda Trumpa wydał oficjalny komunikat, w którym informuje, że złoży wniosek o ponowne przeliczenie głosów w Wisconsin i Michigan; Joe Biden wygłosi w piątek wieczorem oświadczenie w Wilmington w Delaware. Jego sztab liczy, że do tego czasu niektóre media ogłoszą go zwycięzcą wyścigu o Biały Dom; Sekretarz stanu Georgii poinformował, że czeka nas ponowne liczenie głosów w tym stanie. W prawie stanowym Georgii widnieje zapis, z którego wynika, że do ponownego liczenia musi dojść, gdy różnica między kandydatami wynosi mniej niż 0,5 proc. Przedstawiciele Georgii przekazali, że ok. 9 tys. głosów oddanych przez wojskowych i za granicą nadal nie wpłynęło do komisji, ale mogą zostać policzone, jeśli zdążą wpłynąć w piątek i będą miały datę z dnia wyborów lub wcześniej; "Jeśli policzymy wszystkie legalne głosy, z łatwością wygrywam wybory. Jeśli policzymy nielegalne i spóźnione głosy, okradają nas ze zwycięstwa" - grzmiał w wydanym oświadczeniu Donald Trump;
