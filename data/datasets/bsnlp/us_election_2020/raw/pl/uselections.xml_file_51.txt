51
pl
2020-11-05
http://www.fromtheweb.eu
Wybory w USA: Trump czy Biden? Poznajemy kluczowe wyniki [RELACJA]

Wynik wyborów prezydenckich w USA nadal nie jest przesądzony. Rywalizacja toczy się jeszcze o pięć stanów - Arizonę, Nevadę, Pensylwanię, Karolinę Północną i Georgię. Joe Biden wygrał ważne stany Michigan i Wisconsin. Wcześniej Trump wygrał w Ohio i na Florydzie. Ewentualna wygrana kandydata Demokratów w jeszcze jednym z tzw. swing states teoretycznie pozbawi urzędu Donalda Trumpa, który od początku podważa wiarygodność głosowania korespondencyjnego.

Wynik jest przesądzony w 45 z 50 stanów. W 21 z nich oraz w Dystrykcie Kolumbii wygrał Biden, czym zapewnił sobie głosy 253 elektorów. Trump wygrał w 24 stanach składających się na 217 głosów; Sztab prezydenta Donalda Trumpa wydał oficjalny komunikat, w którym informuje, że złoży wniosek o ponowne przeliczenie głosów w Wisconsin i Michigan; Tłum zwolenników obecnego prezydenta zebrał się w nocy przed centrum wyborczym w Phoenix w Arizonie, domagając się dalszego liczenia głosów w tym kluczowym dla wyborów stanie. Część ludzi była uzbrojona - podały miejscowe media; Amerykanie wybierają też 1/3 składu Senatu oraz cały skład Izby Reprezentantów. Reelekcję uzyskała m.in. najmłodsza kongresmenka w historii, Alexandria Ocasio-Cortez;
