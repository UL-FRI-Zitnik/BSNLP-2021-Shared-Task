21
pl
2020-11-04
http://www.fromtheweb.eu
Wybory w USA. Zwycięzca tego stanu od pół wieku zostaje prezydentem. Jak było tym razem? Trwa zacięta walka w wyborach prezydenckich w USA. Od 1964 r. w tym stanie zawsze zwyciężał przyszły prezydent Stanów Zjednoczonych. Wybory w stanie Ohio w 2020 r. wygrał Donald Trump uzyskując, według najnowszych doniesień, niewiele ponad 50 proc. poparcia.

Ohio to jeden z najważniejszych "swing states" od lat. Wyborcy tego stanu w ośmiu ostatnich wyborach prezydenckich czterokrotnie wybierali Demokratę i czterokrotnie Republikanina. Jest to wyjątkowy stan, ponieważ od 1964 r. jako jedyny zawsze wybiera zwycięzcę wyborów. Ohio to przemysłowy stan Środkowego Zachodu z licznym odsetkiem wyborców białych. Wykazuje zazwyczaj podobne trendy co Michigan, Wisconsin oraz Pensylwania, które uznawane są za kluczowe wyborczo stany w tym roku. Wybory w USA. Biden długo prowadził w Ohio. Po przeliczeniu ok. 40 proc. głosów w Ohio w stanie tym prowadził kandydat Demokratów Joe Biden. Wraz ze spływaniem głosów oddanych we wtorek w lokalach przewaga 78-letniego demokraty zmniejszała się. Sondaże wskazywały w tym roku na zaciętą rywalizację w Ohio, ale przed czterema laty Republikanin zwyciężył w tym stanie nad Wielkimi Jeziorami z przewagą ponad ośmiu punktów procentowych. Zobacz też:
