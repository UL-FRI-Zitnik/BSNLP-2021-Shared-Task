35
pl
2020-11-04
http://www.fromtheweb.eu
Wybory w USA. Joe Biden prowadzi w Michigan. Rosną szanse Demokraty na zwycięstwo Joe Biden może jeszcze wygrać wybory prezydenckie w USA. Kika godzin temu miał przewaga Donalda Trumpa w stanie Michigan wynosiła kilkadziesiąt tysięcy głosów. Teraz prowadzenie objął kandydat Demokratów. Jeśli ta przewaga się utrzyma, to Joe Biden może być na dobrej drodze do zostania nowym prezydentem Stanów Zjednoczonych.

Michigan to jeden ze swing states , czyli stanów wahających się, w których liczba wyborców głosujących na Demokratów i Republikanów jest podobna. Stan, w którym Donald Trump wygrał w 2016 r., dysponuje 16 głosami elektorskimi. Zobacz również: Rano w tym stanie prowadził jeszcze Donald Trump. Jego przewaga sięgała nawet 160 tys. głosów. Ta sytuacja jednak zaczęła się zmieniać, gdy powrócono do liczenia głosów korespondencyjnych. Po godzinie 15 prowadzenie przejął jednak Joe Biden, a jego przewaga systematycznie rośnie. Wybory w USA. Czy Joe Biden zaliczy wielki comeback? Jeśli przewaga Demokraty utrzyma się w Michigan i Wisconsin, ale również w stanach tzw. "Pasa słońca", czyli Nevadzie i Arizonie, wówczas Joe Biden ma ogromne szanse na końcowy sukces i zostanie wybranym 46. prezydentem Stanów Zjednoczonych.

Co więcej, jak donosi "The New York Times", sztab Joego Bidena, "czuje się pewnie w Pensylwanii" (gdzie przewaga Donalda Trumpa na 16 czasu polskiego wynosi 580 tys. głosów), a także nie wykluczają sytuacji, w której były wiceprezydent mógłby "odbić" również Karolinę Północną. Wybory w USA. Donald Trump sugeruje oszustwo. - Wiedziałem, że tak będzie i mówiłem o tym, od kiedy postanowiono o głosowaniu korespondencyjnym. Teraz naszym celem jest zapewnienie uczciwości wobec naszego narodu. To jest oszustwo - mówił Donald Trump podczas konferencji prasowej we wschodnim skrzydle Białego Domu. Po południu prezydent ponownie zabrał głos. Tym razem jednak na Twitterze: "Wczoraj wieczorem prowadziłem, często wyraźnie, w wielu kluczowych stanach, prawie we wszystkich przypadkach rządzą nimi i kontrolują je Demokraci. Potem, jeden po drugim, zaczęły magicznie znikać, gdy liczono niespodziewane karty do głosowania. BARDZO DZIWNE, a "ankieterzy" ocenili to całkowicie i historycznie błędnie!" napisał prezydent.

Wybory w USA. Michigan odrzuci Donalda Trumpa? Fakt, że Michigan stało się jednym ze swing states w 2016 r. był dużym zaskoczeniem dla wielu obserwatorów politycznych. W Michigan dominują trzy grupy demograficzne: czarnoskórzy wyborcy w dużych miastach takich jak Detroit, Grand Rapids, Lansing i Flint, biali z wyższym wykształceniem na zamożnych przedmieściach południowo-wschodniego Michigan oraz biali mieszkający w robotniczych przedmieściach i obszarach wiejskich w całym stanie. W XXI w. Demokraci dominowali w wyborach prezydenckich w Michigan. Zmieniło się to dopiero przed czterema laty, kiedy Donald Trump pokonał Hillary Clinton o nieco ponad 10 tys. głosów. Wygrana w tym stanie stała się gwoździem do trumny w szansach Demokratki na objęcie urzędu prezydenta. Kogo wybierano w ostatnich wyborach prezydenckich? 2016: Donald Trump - Republikanin. Zdobył 47,50 proc. (Pokonał Hillary Clinton o 0,23 proc. - nieco ponad 10 tys. głosów) 2012: Barack Obama - Demokrata. Zdobył 54,21 proc. (Pokonał Mitta Romneya o 9,5 proc.) 2008: Barack Obama - Demokrata. Zdobył 57,33 proc. (Pokonał Johna McCaina o 16,44 proc.) 2004: John Kerry - Demokrata. Zdobył 51,23 proc. (pokonał Georga W. Busha o 3,42 proc.) 2000: Al Gore- Demokrata. Zdobył 51,28 proc. (pokonał Georga W. Bush o 5,13 proc.)
