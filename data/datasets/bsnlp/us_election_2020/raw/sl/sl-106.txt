sl-106
sl
2020-11-16
http://www.fromtheweb.eu
Janša priznal, kaj je bila edina napaka njegove vlade

BOJ S COVIDOM 19

Mantra, da je treba vse zapreti, razen šol, nas je verjetno pripeljala en teden pred druge države.

Janez Janša. FOTO: Reuters

Predsednik vlade Janez Janša je danes odgovarjal na vprašanja poslancev. Poslanec SD Franc Trček je Janšo vprašal, kako se bo vlada spopadla »z vse bolj tragično statistiko epidemije, ko bi tudi na podlagi izkušenj prvega vala lahko predvideli, da samo zapiranje države oz. t. i. lock down za dolgoročno in uspešno spopadanje z epidemijo ne bo dovolj«.

Janša mu je uvodoma odgovoril, da se vlada ne ukvarja s statistiko, ampak z reševanjem problemov. Janša pravi, da je v Sloveniji stanje takšno, kot v večini drugih evropskih držav, a priznal, da je njegova vlada vendarle naredila napako. »Edina večja napaka, ki jo je vlada naredila je telovadenje z nošenjem mask v šolah. Velik del okužb je prišel iz okolja, kjer so govorili, da je težko delati v maski. Jaz nosim masko 18 ur na dan,« je povedal Janšo in s tem mislil na šolstvo.

Kot pravi so med zaposlenimi v šolstvu in vzgoji številke narasle za tri do štirikrat v primerjavi s povprečjem. Bolezen pri otrocih ne kaže znakov in je težko sledljivo. Mantra, da je treba vse zapreti, razen šol, nas je verjetno pripeljala en teden pred drugimi državami, ki zdaj sprejemajo enake ukrepe kot druge države. To, da šole ne smemo zapirati, nas je pripeljala k temu, kjer smo,« je dejal Janša.

Trček se z odgovorom ni zadovoljil, saj da vlada ni predstavila protipožarnih ukrepov v DSO-jih in kako ciljati na mladostnike, ki so povečini asimptomatski in širijo virus. Po njegovem mnenju tudi vse evropske države ne sprejemajo enakih ukrepov, kot je to dejal Janša.

Je pa predsednik vlade poudaril, da opozicija ne želi sodelovati pri zakonskih projektih in spopadu z epidemijo, a mu je Trček odgovoril, da ni lepo, »da 62 letnik v DZ-ju laže«. Po Trčkovih besedah, je opozicija predlagala več predlogov za protikoronaske zakone in pakete, a da vlada ni upoštevala niti enega.

Janša: Z veseljem bomo čestitali naslednjemu predsedniku ZDA

Janša je odgovoril tudi na vprašanje Marjana Šarca , ki ga je vprašal, zakaj podpira ameriškega predsednika Donalda Trumpa, če ta zanika virus, ne nosi mask in poziva k zbiranju.

»Z veseljem bomo čestitali tistemu, ki bo izvoljen za naslednjega predsednika država. Z volitvami je tako, da so končane takrat, ko druga stran prizna poraz, ali pa kot so znani uradni rezultati. Vse tisto prej je politika. Eni so se odločili, da bodo sledili medijskemu valu, jaz nasprotno. Bomo videli, kdo bo imel prav, a to za odnose meda ne bo vplivalo, ampak le izboljšalo,« je dejal Janša.
