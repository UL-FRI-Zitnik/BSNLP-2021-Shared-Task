sl-215
sl
2020-10-13
http://www.fromtheweb.eu
Pravilno je napovedal vse volitve od leta 1984, to napoveduje Trumpu 

Nostradamus predsedniških volitev ima svoj model napovedovanja izida predsedniških volitev.

Ameriški profesor Allan Lichtman z univerze Washington je znan po tem, da je na podlagi svojega volilnega modela, ki ga je poimenoval Ključ do Bele hiše, točno napovedal vse izide predsedniških volitev v ZDA od leta 1984. Napoved je pripravil tudi za letošnje volitve, ko bodo Američani 3. novembra volili novega (starega?) predsednika. Profesor nima dobrih novic za Donalda Trumpa , ki mu večina naket napoveduje prepričljiv poraz.

Lichtmana, ki je za razliko od večine drugih, pravilno napovedal tudi izid volitev pred štirimi leti, ko je Trump za mnoge presenetljivo premagal nekdanjo prvo damo Hillary Clinton , je New York Times zaradi pravilnih napovedi poimenoval kar Nostradamus predsedniških volitev, sam Trump pa mu je poslal čestitko za pravilno napoved. Edinkrat, ko se je zmotil, je bilo leta 2000, ko je George W. Bush premagal protikandidata Ala Gora , ker je tedaj računal absolutno število osvojenih glavo, Bush mlajši pa je, tako kot pred štirimi leti Trump, slavil zaradi več pobranih elektorskih glasov (kot tudi predvideva volilna zakonodaja v ZDA).

Svoj model je oblikoval skupaj s sedaj že pokojnim ruskim matematikom in seizmologom Vladimirom Keilisom-Borokom , ker sta bila prepričana, da klasične predvolilne napovedi temeljijo na napačnih predpostavkah. Prepričana sta, da so volivci pri oddaji svojega glasu pragmatični in da ocenjujejo predvsem, kako je aktualni predsednik vodil državo v preteklih štirih letih. Javnomnenjske ankete pa ocenjuje kot izseke v času, ki nimajo vpliva na sam rezultat volitev.

Lichtman in Keilis-Borok sta analizirala vse volitve od leta 1860 do 1980 in identificirala 13 faktorjev oz. ključev, od katerih je odvisna zmaga aktualnega predsednika oziroma vladajoče stranke, če je aktualni predsednik že odslužil dva mandata. To so:

1. zmaga na t. i. vmesnih volitvah (volitve v Kongres, ki potekajo na polovici predsedniškega mandata)

2. brez protikandidata v svoji stranki

3. kandidat je aktualni predsednik, ki se poteguje za svoj drugi mandat

4. ni relevantnega kandidata tretje stranke

5. dobro kratkoročno stanje gospodarstva

6. dobro dolgoročno stanje gospodarstva (vsaj toliko kot v zadnjih dveh mandatih)

7. velike spremembe v politiki

8. ni bilo večjega škandala

9. ni bilo zunanjepolitičnega ali vojaškega neuspeha

10. bilo je veliko zunanjepolitičnega ali vojaškega uspeha

11. ni bilo družbenih nemirov

12. predsednik je karizmatičen

13. protikandidat predsednika je nekarizmatičen.

V primeru tokratnih volitev je rezultat sledeč:

Rezultat je torej 6: 7 za Josepha Bidena , kandidata demokratov in nekdanjega podpredsednika Baracka Obame . Ob tem pa Lichtman opozarja, da obstajajo še drugi faktorji, ki bi lahko vplivali na volitve in jih njegov model ne vključuje: izpodbijanje pravice do glasovanja in domnevno rusko vpletanje v volitve, obstaja pa tudi možnost, da Trump ne bi priznal poraza na volitvah.
