sl-190
sl
2020-11-17
http://www.fromtheweb.eu
Joe Biden se pripravlja na vladanje

Po informacijah New York Timesa naj bi se republikanski predsednik Trump minuli četrtek pripravljal na napad na Iran.

Po medijskih projekcijah novoizvoljeni ameriški predsednik Joe Biden je oblikoval svojo gospodarsko politiko.

Washington – Republikanski predsednik Donald Trump dva tedna po volitvah še naprej vlaga tožbe zaradi domnevnih prevar, po medijskih napovedih novoizvoljeni demokratski predsed-nik Joe Biden pa se pripravlja na vladanje. Na sinočnji tiskovni konferenci je predstavil svoj gospodarski program in republikanskega prvaka obsodil zaradi nepripravljenosti na začetek predaje oblasti.

Je Donald Trump razmišljal o napadu na Iran?

Washington – Po sporočilu inšpektorjev Mednarodne agencije za jedrsko energijo, da ima Iran velike zaloge urana, je ameriški predsednik Donald Trump resno razmišljal o napadu na jedrske naprave te države, poroča New York Times. Od akcije, ki bi lahko prinesla požar vsemu Bližnjem vzhodu in še kje, naj bi ga minuli četrtek odvrnili šele najožji sodelavci. Trump naj bi o napadu na Iran razpravljal s podpredsednikom Mikeom Penceom, državnim sekretarjem Mikeom Pompeom, delujočim obrambnim ministrom Christopherjem Millerjem in vojaškim poveljnikom generalom Markom Milleyem. Po informacijah newyorškega časopisa so odsvetovali napad z opozorilom, da lahko hitro preraste v širši konflikt.

Biden je Trumpu prisodil odgovornost za življenja, če ne bo kmalu pristal na postopek predaje oblasti. Demokratski prvak poudarja boj proti covidu-19, na katerem je uspešno utemeljil večji del predvolilne kampanje, za uspešno izvedbo cepljenj pa je potreben čas. Tudi v ponedeljek je še ena ameriška farmacevtska družba, Moderna iz Cambridgea v Massachusetsu naznanila uspešno testiranje in Biden lahko zaradi uspešnega razvoja cepiv pod Trumpovim vodstvom pričakuje lažje vladanje v letu pandemije težko preizkušane države.

Pred tiskovno konferenco se je demokratski prvak po Zoomu pogovarjal z vrsto poslovnih in sindikalnih voditeljev..

Tudi demokratski gospodarski načrti se pomembno razlikujejo od republikanske politike nižanja davkov, odpravljanja regulacij ter siljenja drugih držav v ugodnejše trgovinske sporazume za ZDA, s katerimi se je v prvih treh letih vladavine ponašal Donald Trump. Biden se po letu pandemije zavzema za »boljšo ponovno izgradnjo« po načelih levosredinske gospodarske politike.

Kupujmo ameriško

Politična nasprotnika ne stojita na povsem nasprotnih bregovih, saj je tudi Trump načrtoval investicije v infrastrukturo, Biden pa se »trumponomiki« približuje s 700 milijard dolarjev vrednim programom »Kupujmo ameriško«. Z dvema bilijonoma dolarjev za obnovo in izgradnjo infrastrukture ter čiste tehnologije se pomembno oddaljuje od predhodnika. Demokratska administracija namerava s poudarkom na obnovljivih virih energije, električnih avtomobilih in izolaciji stavb ustvariti na milijone delovnih mest, Trump je raje stavil na proste trge in fosilna goriva. Hidravlično drobljenje kamnin ZDA ni zagotovilo le energetske neodvisnosti, ampak je v nasprotju z drugimi industrijskimi velesilami močno znižalo tudi ameriške -izpuste CO2.

Biden je novinarjem odgovarjal iz domačega Wilmingtona v Delawaru.

Biden bi stotine milijard dolarjev namenil tudi šolstvu, otroškemu varstvu in skrbi za starejše ter razmišlja o odpisu pomembnega dela študentskih dolgov. V bonitetni hiši Moody's so njegove predloge v prihodnjem desetletju ocenili na 7,2 bilijona dolarjev, poskrbel naj bi za 18,6 milijona delovnih mest ali 7 milijonov več od načrtov republikanca Trumpa. Del gospodarskih načrtov namerava prvi demokrat plačati z višanjem davkov bogatašem in korporacijam, za del pa se bo najverjetneje moral zadolžiti.

Nesoglasja med ameriškima strankama so doslej preprečevala celo sprejetje novega paketa pomoči državljanom in gospodarstvu zaradi pandemije covida-19. Republikanci očitajo demokratom načrtovano pomoč mestom in državam z zapravljivimi demokratskimi vladami, so pa vrsto Bidnovih gospodarskih predlogov podprli tudi v ameriški trgovinski zbornici. Po medijskih projekcijah novoizvoljeni demokratski predsednik ima na svoji strani tudi velik del Wall Streeta.
