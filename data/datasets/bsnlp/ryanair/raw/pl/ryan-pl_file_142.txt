pl-142
pl
2018-07-10
https://logistyka.wnp.pl/pasazerowie-maja-dosc-strajkow-i-odwolanych-lotow-pisza-petycje-do-ke,326750_1_0_0.html
Pasażerowie mają dość strajków linii lotniczych. Mówią o 6 mld euro odszkodowań

W tym samym okresie co we Francji, także przez Włochy przetoczyły się trzy strajki zainicjowane przez związki zawodowe grupujące kontrolerów ruchu lotniczego i osoby zajmujące się obsługą bagażu na lotniskach. Nieco wcześniej - dotknęło to Lutfhansę.



Czytaj także: Coraz kosztowniejszy strajk w Air France Wszystkie protesty - częściowo lub całkowicie - sparaliżowały lotniska, spowodowały odwołania lotów lub znaczące opóźnienia.



Także sezon letnich urlopów nie zapowiada się dobrze. Na niektórych trasach z powodu odwołanych lotów przez strajki można albo nie wylecieć, albo długo koczować na lotniskach. Jest duże prawdopodobieństwo, że na takie "przyjemności" narażeni będą pasażerowie Ryanair. Związki zawodowe reprezentujące personel pokładowy tego przewoźnika w Hiszpanii, Portugalii, Belgii i we Włoszech ogłosiły już planowane akcje protestacyjne w ciągu lata, jeżeli przewoźnik nie spełni ich roszczeń. Wśród protestujących są również pracownicy Vueling Airlines, piloci Ryanair i członkowie niemieckich związków zawodowych ver.di (Vereinte Dienstleistungsgewerkschaft). – Nasze szacunki wskazują, że strajki dotykają w Europie ponad 1,5 miliona pasażerów rocznie, a najbardziej irytujące jest to, że żaden z nich nie jest chroniony prawem Unii Europejskiej – mówi Marius Stonkus, prezes Skycop, pomagającej odzyskiwać odszkodowania za opóźnione i odwołane loty. Według niego, przy tej liczbie strajków, jakie miały miejsce w ub. roku, przewoźnicy powinni zwrócić pasażerom 6 miliardów euro z powodu zakłóceń w lotach. UE określiła warunki niektórych rodzajów odszkodowań (np. za spóźnienie o ponad 3 godziny loty). Jednak, zdaniem m.in. przedstawiciela Skycop, ale i podobnych firm w Europie, obecne przepisy, dotyczące ochrony pasażerów linii lotniczych, są przestarzałe i powinny zostać zmienione.
