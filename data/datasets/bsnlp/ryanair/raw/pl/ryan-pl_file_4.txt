pl-4
pl
2018-06-26
https://www.wprost.pl/kraj/10135228/ryanair-apeluje-do-pasazerow-znowu-odwoluje-loty.html
Ryanair apeluje do pasażerów. Znowu odwołuje loty

W ubiegły weekend irlandzki przewoźnik Ryanair po raz kolejny odwołał swoje loty. Linie lotnicze apelują do pasażerów o czujność i sprawdzanie na bieżąco statusu swojego lotu. Odwołanie lotów ma związek ze strajkiem we Francji.

W oświadczeniu irlandzki przewoźnik podał w ubiegły weekend, że był zmuszony odwołać kolejne loty z powodu strajku francuskiego ATC. Osoby, których loty odwołano otrzymały SMS-em albo mailem informację o zaistniałych zmianach. Pasażerowie mają prawo do zwrotu pełnej kwoty wydanej na bilet. Mogą też zmienić rezerwację na następny dostępny lot lub na dowolny inny. „W wyniku nieuzasadnionego strajku, spodziewamy się także opóźnień w lotach do oraz z Francji i radzimy klientom, aby sprawdzali status swojego lotu na stronie Ryanair.com” – apeluje Ryanair. Przypomnijmy, kontrolerzy ruchu lotniczego ATC we Francji protestowali już w ubiegłym roku. Odwołano wówczas aż 212 połączeń. Teraz sytuacja jest o tyle gorsza, że strajk odbywa się w okresie wakacyjnym.
