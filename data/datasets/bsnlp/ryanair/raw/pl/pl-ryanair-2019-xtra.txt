pl-ryanair-2019-xtra
pl
1970-01-01
https://innpoland.pl/151949,ryanair-strajk-pilotow-sad-nakazal-wyplacic-400-tys-euro-odprawy
Gigantyczne odprawy dla pilotów. Ryanair musi sięgnąć głęboko do kieszeni

Historia Ryanaira pełna jest pracowniczego niezadowolenia. Ta konkretna opowieść dotyczy strajku pracowników i 
zdecydowanego odwetu linii lotniczej, która (za karę) zamknęła ich bazę. Holenderski sąd stanął po stronie pilotów i 
nakazał wypłaty odpraw w równowartości niemal 2 mln zł (na głowę!).

Zamknięcie bazy w Eindhoven
Kością niezgody była baza linii lotniczych w Eindhoven. Pracownicy zorganizowali strajk, w którym nie udało się dojść do 
porozumienia z szefostwem. Ryanair zamknął bazę, jego zdaniem - z powodów ekonomicznych, pilotom proponując przeniesienie 
do baz w innych lokalizacjach, tak atrakcyjnych, jak np. Białoruś czy Maroko. 

Część pracowników poszła z tym do sądu. Teraz, sąd w Den Bosch zasądził na korzyść pracowników. Po pierwsze, orzekł, że likwidacja 
bazy nie miała nic wspólnego z ekonomią, a odwetem. Po drugie, zasądził na rzecz pilotów odprawy od 380 tys. euro do 480 tys. euro na 
głowę. To oznacza, że część z nich otrzyma równowartość nawet 2 mln zł. Pierwotnie domagali się odszkodowania w wysokości 1 mln euro na głowę. 

Ryanair na razie nie komentuje sprawy. Wyrok nie jest prawomocny.
