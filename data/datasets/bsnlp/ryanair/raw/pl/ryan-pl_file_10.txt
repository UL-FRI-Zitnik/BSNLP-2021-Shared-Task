pl-10
pl
2018-05-22
http://www.gazetawroclawska.pl/wiadomosci/a/opoznienia-i-odwolane-loty-z-wroclawia-to-przez-strajk-francuzow,13196909/
13:00 Opóźnienia i odwołane loty z Wrocławia

Z powodu strajku kontrolerów lotów we Francji, samolot Ryanair odleciał z Wrocławia z ponad dwugodzinnym opóźnieniem, zaś loty na trasie Wrocław-Madryt zostały odwołane.

O opóźnieniach na wrocławskim lotniku poinformował nas pasażer z samolotu linii Ryanair Mallorcę: - Samolot z Wrocławia do Palma de Mallorca nie może wystartować z powodu strajku kontrolerów we Francji. Siedzimy samolocie czas oczekiwania to dwie godziny. Nie można opuszczać samolotu - relacjonował. Samolot miał planowo wystartować z wrocławskiego lotniska o godz. 9.40. Odleciał kilka minut przed południem. Musiał czekać na otwarty korytarz powietrzny. Lotnisko potwierdza, że opóźnienie wynikało ze strajku kontrolerów lotów z ATC we Francji. Z tego samego powodu został anulowany dzisiejszy lot do Madrytu i z Madrytu do Wrocławia (planowe starty odpowiednio o godz. 16.35 i 23.30). Pasażerowie są proszeni o kontakt z linią lotniczą Ryanair.
