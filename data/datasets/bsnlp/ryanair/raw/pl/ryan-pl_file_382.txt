pl-382
pl
2018-08-01
http://www.rp.pl/Linie-lotnicze-i-lotniska/307319875-OLeary-straszy-niepokornych-pilotow-Polska.html
O'Leary straszy niepokornych pilotów Polską

- Na wielu z 37 rynków, na których działamy brakuje nam samolotów i ludzi. Możemy ich przenieść na przykład do Polski, gdzie rośnie zapotrzebowanie - mówi prezes Ryanaira Michael O'Leary.

A mówił tak podczas konferencji prasowej zorganizowanej w Austrii. Chodziło mu o sytuację jaką wytwarza groźba podjęcia przez załogi kolejnego strajku. Po strajkach w Irlandii, Hiszpanii, Portugalii i Belgii teraz chcą protestować piloci niemieccy, przy wsparciu kolegów z Holandii. Domagają się wyższych zarobków i lepszego traktowania, jeśli chodzi o rozmieszczanie ich w poszczególnych bazach. Poniżej dalsza część artykułu.

Jak relacjonuje Reuter, O'Leary dał do zrozumienia, że jak tak dalej pójdzie, będzie redukował liczbę pracowników w buntujących się krajach i przenosił samoloty do pozostałych. Jak mówił, jest gotów zwolnić ludzi "na każdym rynku". - Nie mamy wystarczającej liczby samolotów na prawie wszystkich rynkach, na których działamy - mówił. Jako przykład podał Polskę, gdzie w tym roku założył linię czarterową Ryanair Sun. - Podczas gdy niektóre rynki są niszczone (strajkami), tak jak irlandzki, polski rynek bardzo mocno rośnie - wyjaśniał. - Jeśli ktoś chce strajkować dla samego strajkowania, to zobaczy przenoszenie miejsc pracy i samolotów - dodawał. Mówił, że gdyby miał więcej maszyn i pilotów, chciałby szybciej rozwijać spółki córki Ryanaira - Laudamotion i Ryanaira Sun. Zarazem poinformował, że w związku z sytuacją zrzekł się premii za 2018 rok, która miała wynieść milion euro. O planach przenoszenia samolotów i załóg do Polski czytaj też: i
