cz-138
cs
2018-10-22
https://www.novinky.cz/ekonomika/486810-ryanairu-poprve-po-peti-letech-klesl-zisk.html
Ryanairu poprvé po pěti letech klesl zisk

Šéf Ryanairu Michael O'Leary vedle vlny stávek označil letošní léto „za vůbec nejhorší” z pohledu narušení provozu kontroly letecké dopravy. Narážel přitom na stávky leteckých dispečerů ve Francii. Ryanair potvrdil letošní celoroční výhled zisku mezi 1,1 miliardy a 1,2 miliardy eur. Odhad celoročního zisku zhoršil o 12 procent již před třemi týdny. Pokud se prognóza naplní, bude to znamenat pokles o 17 až 24 procent z doposud rekordního zisku v předchozím roce.

Generální ředitel Ryanairu Michael O'Leary při představování nových linek. FOTO: Francois Lenoir, Reuters Podle O'Learyho by se situace mohla ještě zhoršit kvůli rostoucím cenám ropy. Akcie Ryanairu proti předchozímu čtvrtletí oslabily o 20 procent a oproti rekordu ze srpna loňského roku klesly o 40 procent, napsala agentura Reuters.
