cz-14
cs
2018-03-01
https://archiv.ihned.cz/c1-66064640-pocty-stiznosti-i-kompenzace-za-zpozdene-lety-rostou?utm_source=mediafed&utm_medium=rss&utm_campaign=mediafed
Počty stížností i kompenzace za zpožděné lety rostou

S rostoucím povědomím stoupají v Česku i počty stížností. Loni jich tak cestující na letecké dopravce přihlásili u Úřadu pro civilní letectví (ÚCL) o 40 procent více než v předchozím roce, kdy na úřad dorazilo 672 stížností. "Počet stížností v roce 2017 dosáhl počtu 946. Nejčastějším důvodem je zpoždění letu přesahující tři hodiny," uvádí mluvčí ÚCL Vítězslav Hezký. Podle něj vzniká nárok na kompenzaci přibližně polovině lidí, kteří se na úřad obrátí. Většinou trvá posouzení případů několik desítek dnů až jednotek měsíců. Nejčastěji si klienti stěžují na letecké dopravce Travel Service, Wizz Air, ČSA a Ryanair. Společnost Click2Claim, která vznikla v roce 2010 jako první na českém trhu a pro klienty kompenzace s aerolinkami řeší, také eviduje strmý nárůst případů. Navíc mají klienti problém ověřit všechna relevantní fakta, což u zmíněných firem neplatí. "Spousta informací je pro cestující dohledatelná, ale celá problematika je natolik složitá a obsáhlá, že běžný cestující nemá šanci takovou skládanku složit a efektivně při nárokování využít," tvrdí Havej z ClaimAir. "Disponujeme sofistikovaným systémem vyhodnocení letů. Integrujeme data, jež jsou dostupná pouze profesionálům, informace o počasí a další nástroje, které jako své know-how shromažďujeme," popisuje Lukáš Šénvajc, manažer Click2Claim. Pokud si lidé nejsou jisti, mohou na stránce zpozdeniletu.cz vyplnit on-line formulář s údaji o svém letu a posléze zjistí, zda na kompenzaci mají vůbec nárok.
