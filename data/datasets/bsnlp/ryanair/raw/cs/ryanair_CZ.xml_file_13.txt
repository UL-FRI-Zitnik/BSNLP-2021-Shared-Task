cs-new-13
cs
2019-01-07
https://www.irozhlas.cz/zpravy-svet/berlin-letiste-stavka-zpozdeni-letu_1901070846_jak
Berlínská letiště zrušila kvůli stávce desítky letů, bezpečnostní pracovníci požadují vyšší mzdy

Desítky letů v pondělí ráno zrušila berlínská letiště Tegel a Schönefeld kvůli výstražné stávce bezpečnostního personálu. Další spoje se podle webů obou letišť uskuteční s až několikahodinovým zpožděním. Berlín 8:46 7. ledna 2019 Zkrácená adresa

Kopírovat do schránky Ilustrační foto | Foto: Reuters. Tegel v pondělí kvůli téměř čtyřhodinové stávce, která má trvat do 8:45, zrušil přes 30 letů, Schönefeld zatím pět. Další desítky spojení byly přesunuty na pozdní dopoledne nebo odpoledne. Lety rušily mimo jiné společnosti Lufthansa, Easyjet, Ryanair nebo Aeroflot. Žádných letů z anebo do Česka by se stávka přímo dotknout neměla. Výstražná stávka, které se účastní asi 300 lidí, má být podle odborů Verdi prvním signálem pro zaměstnavatele, aby poskytli lepší nabídku zhruba 23 000 bezpečnostních pracovníků na německých letištích. Odbory požadují zvýšení hodinové mzdy na 20 eur (511 korun). Příští vyjednávací kolo obou stran se uskuteční 23. ledna. Odbory nevylučují další podobné akce. ČTK Zkrácená adresa
