uk-67
uk
2018-07-06
https://ua.interfax.com.ua/news/general/516300.html
Бортпровідники Ryanair страйкуватимуть у липні в 4 країнах

Профспілки, що представляють кабіни екіпажу ірландського лоукостера Ryanair Holdings Plc в Бельгії, Іспанії, Італії та Португалії, закликали до проведення страйків у липні - одному з найбільш активних місяців для авіаперевізника. Бортпровідники цих чотирьох країн проведуть акції протесту 25 і 26 липня. Раніше пілоти Ryanair призначили страйк на 12 липня. Однак потім представники профспілки пілотів підтвердили, що розглядають пропозицію авіакомпанії щодо зустрічі, і ринок почав сподіватися, що страйків удасться уникнути, пише The Guardian. У грудні минулого року пілоти Ryanair в Німеччині провели перший страйк за 32 роки існування компанії. Об'єднана профспілка бортпровідників компанії в європейських країнах Cabin Crew United заявила, що за останні сім місяців не було ніякого прогресу в переговорах з Ryanair. На цьому тижні Cabin Crew United опублікував список вимог з восьми пунктів, включаючи поліпшення економічних умов і безпеки для бортпровідників, а також створення "справедливої і сприятливої культури праці". Акції Ryanair подешевшали в четвер на 2,4% на торгах у Лондоні і на 2,5% в Дубліні.
