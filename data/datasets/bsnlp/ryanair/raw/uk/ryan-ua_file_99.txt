uk-99
uk
2018-07-19
http://vgolos.com.ua/news/strayk_bortprovidnykiv_ryanair_skasovuie_reysy_325367.html
Страйк бортпровідників: Ryanair скасовує рейси

Про це повідомляє Avianews.com з посиланням на представників компанії. Як повідомляється, причиною скасування рейсів став страйк бортпровідників. Це торкнеться близько 50 тисяч пасажирів, які повинні були вилетіти скасованими рейсами. Бортпровідники вимагають підвищення заробітних плат і поліпшення умов праці. У той же час в Ryanair відзначають, що зарплата бортпровідника досягає 40 тисяч євро на рік, при цьому вони мають по 14 вихідних щомісяця і оплачувані лікарняні. Уточнюється, що страйк торкнеться 24% рейсів, що прямують з і в Іспанію, 27% португальських рейсів і 31% бельгійських. Пасажири, які купували квитки на скасовані рейси, отримали смс-повідомлення та електронні листи, в яких компанія запропонувала перенести виліт на 7 днів від початкової дати або повернути гроші за квитки. Цей страйк повністю необґрунтований і не несе нічого, крім мети зруйнувати відпустки сімей та надати додаткові бонуси конкуруючим авіакомпаніям у Бельгії, Португалії та Іспанії, відзначають в компанії. Раніше бортпровідники ірландського лоукостера повідомляли , що страйкуватимуть наприкінці липня в Італії, Португалії, Іспанії та Бельгії. 23 березня аеропорти Бориспіль та Львів підписали договори про початок польотів з ірландською компанією-лоукостером Ryanair. Планується, що перші рейси будуть здійснені вже в жовтні цього року.
