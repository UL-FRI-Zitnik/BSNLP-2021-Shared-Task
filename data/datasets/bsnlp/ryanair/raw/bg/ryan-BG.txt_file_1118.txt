bg-1118
bg
2018-01-04
https://fakti.bg/world/278274-kacnal-na-edno-krilo-snimki
Кацнал на едно крило (СНИМКИ)

Нетърпелив мъж, на когото му е дошло до гуша да чака да бъде изведен от самолет, е шокирал останалите пътници, след като е излязъл през аварийния изход и се е озовал върху крилото, предаде ТАСС. Необичайният инцидент се е разиграл на 1 януари, около половин час след кацането на самолета на "Райънеър" на летището в Малага, Испания. Неназованият пътник е бил допълнително изнервен от забавянето на полета преди излитането му от летище "Санстед" в Лондон. Мъжът принудително е бил върнат на борда до пристигането на полицията. Друг пътник, който е снимал инцидента, е чул нетърпеливеца да казва, че му е писнало да чака да слезе. От полицията съобщават, че срещу мъжа е подадено оплакване за нарушаване на правилата за безопасност. Служителите на реда потвърждават, че пътникът не е испански гражданин. Според британски медии нарушителят е 57-годишен поляк. Испания.
