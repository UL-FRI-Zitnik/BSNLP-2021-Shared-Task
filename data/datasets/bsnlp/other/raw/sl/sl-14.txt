sl-14
sl
2019-07-16
https://www.dnevnik.si/1042892321/magazin/aktualno/pingvini-so-se-greli-v-blizini-zara-susija-niso-dobili-
Pingvini so se greli v bližini žara, sušija niso dobili

Skrivališče pingvinov je odkril zaposleni na stojnici s sušijem, ko je slišal nenavadne zvoke. Skrivali so se v bližini žara pod suši prodajalno, kjer je bilo toplo. Odkritje pingvinov je na družbenem omrežju facebook delil policist John Zhu , ki je pod fotografijo zapisal »ko začutiš nekaj sumljivega,« in pingvine opisal kot »majhne in modre«. Policisti so povedali, da to ni prva prijava o pingvinih, saj naj bi jih opazili pred železniško postajo v Wellingtonu, preden so se zatekli v zatočišče, kjer so jih tudi odkrili.

»Noro si je zamisliti, da pingvini kampirajo pod tvojo prodajalno. Kljub temu je krasno. Čeprav so najbrž zelo prestrašeni, je krasno,« je povedal Wini Morris , delavec v suši trgovini. Pristanišče v Wellingtonu predstavlja prebivališče kar 600 pingvinom.

Prebivalce so opozorili, naj se pingvinom ne približujejo preveč, saj jih lahko ugriznejo. Policist Zhu je s pomočjo živalskega vrta in drugih pingvine uspešno premestil nazaj v morje v pristanišču Wellington.
