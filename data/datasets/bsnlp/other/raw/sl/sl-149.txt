sl-149
sl
2019-02-07
https://www.vecer.com/ta-moski-trdi-da-je-nezakonsk-sin-princa-charlesa-in-camille-6658188
Ta moški trdi, da je nezakonski sin princa Charlesa in Camille

Simon Dorante - Day trdi, da že vse življenje živi brez kraljevskih privilegijev, ki mu pripadajo.

Simon Dorante - Day trdi, da je ga je, ko ji je bilo 18 let, Camilla dala v posvojitev.

Bil je šok za tiste, ki dnevno spremljajo dogodke na britanskem dvoru, ko je leta 1994 princ Charles javno priznal, da vara svojo, medtem že pokojno ženo, princeso Diano. Njegova takratna ljubica je danes njegova žena, vojvodinja Camilla . Par se je leta 2005 poročil.

Medtem se je našel moški z imenom Simon Dorante - Day , ki trdi, da je zakonski in edini sin Charlesa in Camille, pišejo nemški in britanski mediji. Danes 52-letnik se je rodil aprila 1966 v Gosportu, pristaniškem mestu na jugu Anglije. Pri osemnajstih mesecih sta ga posvojila britanska zakonca Karen in David Day, danes živi v avstralskem Queenslandu.

Princ Charles in vojvodinja Camilla. Se pravkar v Avstraliji oglaša njun sin?

Od tam poskuša dokazati, ga je takrat 18-letna Camilla Shand dala v posvojitev. Princ Charles naj bi takrat bil star 17 let. Marsikaj se tukaj ne ujema z uradnimi podatki, ki navajajo, da sta se Charles in Camilla spoznala šele leta 1970 na tekmi pola. Bila naj bi ljubezen na prvi pogled, njemu je bilo 21, njej 22 let.

V intervjuju za avstralsko revijo New Idea je Dorante, oče devetih otrok, pojasnil svojo teroijo. "Zelo sem bil povezan s svojo babico, ki mi je večkrat dejala, da sem otrok Camille in Charlesa. Ni samo namigovala na to, temveč mi je to potrdila," se spominja. Njegova krušna stara starša naj bi nekoč bila zaposlena v kraljevi palači. Moški se oklepa svoje mladostniške fotografije, na kateri je bojda zelo razvidno, kako podoben je Tomu Parkerju Bowlesu , sinu Camille in bivšega moža Andrewa Parkerja Bowlesa , kar naj bi kazalo na njene gene. Zdi se mu, da je v mladih letih bil podoben tudi princu Williamu .

Trdi tudi, da naj bi princesa Diana za njegov obstoj izvedela tik pred smrtjo. "V tistem času je bilo nešteto govoric o kraljevi družini, jaz sem bil ena od njih. V tistem času je Diana iskala odgovore na številna vprašanja o svojem življenju in ugotavljala, koliko krivic se ji je zgodilo. S to novico je želela v javnost," pravi.

52-letnik naj bi že zahteval test očetovstva. Princ Charles in Camilla tega nista nikoli komentirala, naj bi pa bila aktivirala Scotland Yard, ki naj bi Simona Doranteja umiril, piše Bild.
