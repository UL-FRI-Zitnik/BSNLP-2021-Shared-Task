sl-9
sl
2018-07-26
https://govori.se/zanimivosti/domisljija-ulicnih-performerjev-poskrbi-za-krepko-dozo-hahljanja/
Domišljija uličnih performerjev poskrbi za krepko dozo hahljanja

To dokazuje tudi fotografija iz Zadra, objavljena na družbenih medijih. Poglejte in se prepričajte še vi.

Poletje je čas, ko ulice večjih mest privabijo take in drugačne performerje, ki zabavajo mimoidoče. Nekateri to počnejo z glasbo, drugi pa z nekoliko drugačnimi nastopi. Za slednji pristop k ulični zabavi se je v Zadru najverjetneje odločil nekdo, ki ima zelo dober smisel za humor, kot je razvidno iz spodnje fotografije.

Zabavljač je na kos lepenke v bližini morskih orgel, ki sicer spadajo med zadarske turistične atrakcije, v angleškem jeziku napisal, kaj predstavlja: "Nevidni goli moški z japonkami."

Verjetno se je nadejal, da bodo mimoidoči s kakšnim denarnim nadomestilom nagradili njegovo zamisel. V ta namen je pustil tudi klobuček. Fotografija je požela nemalo pozornosti in komentarjev na družbenih omrežjih, med drugim je nekdo duhovito zapisal, da mu manjka "gola nevidna sopotnica."

Če ste morda na počitnicah v Zadru, le pohitite - morda vam uspe ujeti nevidnega golega možakarja ...
