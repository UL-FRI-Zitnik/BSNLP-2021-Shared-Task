cs-258
cs
2018-02-08
http://domaci.eurozpravy.cz/politika/214975-czexit-by-cr-tvrde-zasahl-z-eu-jednoznacne-profitujeme-ne-vsichni-si-to-uvedomuji-rikaji-vlivni-cesti-byznysmeni/
Czexit by ČR tvrdě zasáhl, z EU jednoznačně profitujeme, ne všichni si to uvědomují, říkají vlivní čeští byznysmeni

Dle Špicarova vyjádření zahraniční investory zneklidnily informace z médií, kde se mluví o nové české vládě i v souvislosti s hlasováním o setrvání ČR v EU. Svaz průmyslu a dopravy podle něj odmítá jakékoliv zpochybňování našeho členství v EU. „Vysílá to negativní signál zahraničním investorům. Zpochybňování našeho členství v EU a z něj vyplývající nejistota by zahraniční investory mohlo vést k pozastavení plánovaných investic a v krajním případě i k odchodu ze země.“ uvedl v tiskové zprávě. Jako příklad uvedl dění ve Velké Británii v souvislosti s Brexitem. „Že se nejedná jen o hypotetickou možnost, můžeme sledovat na příkladu Velké Británie. Největší obavy v zahraničních investorech vzbuzuje ztížený přístup na společný evropský trh, který je pro ně klíčovým benefitem.“ upozorňuje na rizika Špicar.
