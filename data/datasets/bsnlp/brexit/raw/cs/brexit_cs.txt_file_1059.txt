cs-1059
cs
2018-06-13
https://zahranicni.eurozpravy.cz/eu/227225-nizozemsky-premier-se-sprajcl-navzdory-nemecku-a-francii-odmita-integraci-eu/
Nizozemský premiér se šprajcl. Navzdory Německu a Francii odmítá integraci EU

Diskuse o budoucnosti EU zahájil europarlament letos v reakci na brexit a posílení protievropských proudů v řadě členských zemí. Rutte je sedmým premiérem či prezidentem některé z unijních zemí, kteří před poslanci hovořili. "Pokud chcete být schopni jednat, musíte být jednotní, dnes více než kdy dříve," prohlásil konzervativní politik v narážce na kroky amerického prezidenta Donalda Trumpa rozbíjejícího vazby s Evropou. Podle Rutteho pocítilo Nizozemsko přínos evropské jednoty během vyšetřování okolností sestřelení letadla na lince MH17, při němž v roce 2014 zahynuly téměř dvě stovky Rutteho krajanů. Premiér konstatoval, že jen díky evropské jednotě se podařilo po dlouhém vyšetřování připsat vinu Rusům.
