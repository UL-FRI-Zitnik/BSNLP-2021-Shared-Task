cs-1929
cs
2018-01-11
https://www.lidovky.cz/tisice-britu-chteji-francouzske-obcanstvi-desetinasobne-vice-nez-pred-brexitem-gdn-/zpravy-svet.aspx?c=A180111_155924_ln_zahranici_mha#utm_source=rss&utm_medium=feed&utm_campaign=ln_zahranici&utm_content=main
Tisíce Britů chtějí francouzské občanství. Desetinásobně více než před brexitem

PAŘÍŽ/PRAHA Reuters Každý rok se navyšuje počet Britů, kteří si přejí získat další občanství, aby mohli zůstat součástí Evropské unie. Francie je společně s Irskem nejvíce chtěnou destinací pro Brity. Úředníci ministerstva vnitra museli v loňském roce vyřídit až desetinásobný počet žádostí, než bývalo před brexitem. Rok od roku je jich více. Jejich země opouští Evropskou unii, ve které se rozhodli žít. Občané Velké Británie tak žádají napříč státy EU o občanství. Jedním z míst, kde se počet žádostí zvýšil o 1000 % je Francie. Podle francouzského ministerstva vnitra počet Britů, kteří žádají o francouzské občanství, za poslední tři roky vzrostl téměř desetinásobně.



Podle statistik ministerstva žádalo o francouzské občanství v roce 2015 pouze 386 Britů. V roce 2016, kdy si Spojené království v referendu odhlasovalo odchod z Evropské unie, již ve Francii podalo žádost o občanství na 1363 Britů. V loňském roce se počet žádostí oproti roku 2016 více než zdvojnásobil na 3173. Britským občanům bylo vyhověno celkem v 1518 případech. Důvodem vysokého počtu žádostí je podle jednoznačně brexit. francouzského deníku Le Figaro Velké množství žadatelů o nové občanství podle Le Figaro motivuje možnost vyhnout se dlouhým frontám na letištích, ale také snaha zajistit si práva na sociální benefity a přístup ke zdravotnictví poté, co Británie opustí EU.
