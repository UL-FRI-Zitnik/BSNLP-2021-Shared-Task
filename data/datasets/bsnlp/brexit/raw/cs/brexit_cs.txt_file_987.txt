cs-987
cs
2018-04-16
http://zahranicni.eurozpravy.cz/eu/220895-brexit-prekresli-mapu-evropy-jak-bude-vypadat-svet-po-odtrzeni-britanie/
Brexit překreslí mapu Evropy. Jak bude vypadat svět po odtržení Británie?

Nizozemskem vedená Severní aliance například odmítá francouzské vize většího sdílení rizik v eurozóně. Dalším případem sporů uvnitř EU jsou rozepře mezi skupinou středoevropských zemí Visegrádskou čtyřkou a Německem požadujícího solidární přerozdělování migrantů a dodržování zásad právního státu a liberální demokracie, které podle posledních informací porušují například Polsko a Maďarsko. Rostoucí míra nepochopení mezi jednotlivými členy se tak stává katalyzátorem nového rizika nestability v Evropě. Úplně prvním šokem se staly výsledky referenda o brexitu, dále zvolení mladého centristického kandidáta Emmanuela Macrona francouzským prezidentem a jím požadované, pro mnohé neuvážené, reformy (je třeba poznamenat, že by se do Elysejského paláce tak snadno nedostal, kdyby alternativou k němu nebyla šéfka krajní pravice Marine Le Penová, která prosazovala frexit a návrat k franku), vyhořelá počtvrté vládnoucí německá kancléřka Angela Merkelová, která šest měsíců neúspěšně sestavovala vládu, a která po neúspěšných vyjednávání s liberály a zelenými musela doslova přemluvit Sociální demokracii, aby nešla po špatném volebním výsledku do opozice.

Co se týče Severní aliance, tak země jako je například Švédsko, Irsko, Estonsko nebo i Bulharsko dříve považovaly Velkou Británii za jakéhosi staršího bratra, pokud jde o ochranu zásad volného obchodu, ekonomického liberalismu a národní daňové suverenity před rozšiřováním vlivu Moskvy. Odchod Velké Británie z EU se pro ně stal těžkou ránou.
