cs-898
cs
2018-04-09
http://zahranicni.eurozpravy.cz/eu/220282-uprk-pred-brexitem-pocet-britu-s-obcanstvim-jine-zeme-eu-strme-roste/
Úprk před brexitem? Počet Britů s občanstvím jiné země EU strmě roste

Z celkového počtu Britů, kteří předloni získali občanství jiné země EU, jich 2702 získalo občanství Německa, což je nárůst více než čtyřnásobný proti roku 2015. Vysoká čísla v tomto případě podle agentury Reuters mohou souviset s poměrně krátkou dobou, za jakou je možné německé občanství získat. Například ve Francii, kde v roce 2016 občanství získalo asi o 40 procent více Britů než o rok dříve, tento proces trvá o poznání déle, a případný nárůst by se tak mohl projevit až v datech za rok 2017.

Zatímco němečtí statistici před časem přičetli zvýšení počtu Britů žádajících o německé občanství vývoji kolem brexitu, úřad Eurostat zveřejněná data komentovat nechtěl. Britové, kteří budou mít po brexitu občanství některé ze sedmadvaceti unijních zemí, zůstanou občany EU a budou moci na rozdíl od britských spoluobčanů, kteří budou mít jen britské občanství, nadále požívat výhody, které EU svým občanům poskytuje.
