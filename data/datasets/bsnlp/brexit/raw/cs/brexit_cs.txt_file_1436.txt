cs-1436
cs
2018-03-19
https://echo24.cz/a/SkKZ6/k-dohode-o-brexitu-chybi-jen-krucek-vyjednavaci-mluvi-o-vyraznem-posunu
K dohodě o brexitu chybí jen krůček. Vyjednavači mluví o výrazném posunu

Vyjednávací týmy Evropské unie a Británie se v intenzivních jednáních během minulých dní a nocí shodly na velké části dohody o vystoupení Británie z EU.  Původní text navržený evropskou stranou pro takovou situaci navrhoval faktické udržení Severního Irska v celní unii a na jednotném trhu EU. „Jsme připraveni zabývat se všemi možnostmi, které nám konstruktivním způsobem umožní dobrat se našeho cíle,“ poznamenal Barnier. Podle Davise je cílem tak úzké partnerství, že nějaká speciální opatření ohledně Severního Irska potřeba nebudou. Rozhovory obou týmů tak budou dál pokračovat, také o méně kontroverzních tématech, třeba o otázce ochrany dat či automatického uznávání rozsudků. Dnes tak byl zveřejněn nový právní text dohody o britském odchodu z EU na konci března příštího roku, na tiskové konferenci Barniera a Davise byly stránky také promítnuty na stěnu za jejich zády. Je to po posledních jednáních upravený text návrhu, se kterým komise přišla 28. února. Barevně jsou v něm vyznačeny oblasti, kde se obě strany shodují, i ty, na nichž je ještě třeba dál pracovat. S výsledkem nynějších jednání Barnier v úterý seznámí ministry 27 zemí unie na jednání Rady pro všeobecné záležitosti (GAC), ve středu bude o věci jednat Evropská komise a v pátek 27 premiérů a prezidentů na summitu.
