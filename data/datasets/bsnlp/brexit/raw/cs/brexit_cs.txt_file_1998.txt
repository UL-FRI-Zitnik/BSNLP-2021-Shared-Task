cs-1998
cs
2018-03-03
http://www.halonoviny.cz/articles/view/47221143
Představa o partnerství

. Británie bude po brexitu usilovat o co »nejhlubší a nejširší« partnerství s Evropskou unií, které by co nejlépe vyhovovalo zájmům a potřebám obou stran. Uvedla to britská premiérka Theresa Mayová v projevu věnovaném tomu, jak si Londýn představuje budoucí vzájemné vztahy s Evropskou unií. V pozorně sledovaném vystoupení Mayová kromě jiného uvedla, že budoucí obchodní dohoda musí obsahovat zcela nezávislý arbitrážní mechanismus. Británie totiž podle ní odmítá jurisdikci evropského soudu. Premiérka také zdůraznila, že Británie bude mít zájem o úzké vazby s EU, pokud jde o nynější unijní standardy a regulace. Ty by i v budoucnu měly zůstat nejméně na stejné úrovni jako v EU. Umožnit to má hladký pohyb zboží přes hranici. Šéfka britské vlády ostatně zmínila možnost budoucího celního partnerství své země s Unií. Potřeba bude nová dohoda o ochraně dat, upozornila Mayová, Británie však nebude součástí unijního jednotného digitálního trhu.
