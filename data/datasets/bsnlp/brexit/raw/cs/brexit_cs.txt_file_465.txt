cs-465
cs
2018-02-27
http://zahranicni.eurozpravy.cz/eu/216857-brusel-se-certi-predstava-britu-o-dalsich-vztazich-s-eu-stoji-na-iluzi/
Představa Britů o dalších vztazích s EU stojí na iluzi, říká vyjednavač Barnier

Britská premiérka Theresa Mayová chce pohled svého kabinetu na budoucnost spolupráce EU a své země představit v pátečním projevu. Média ale široce informují, že Londýn si představuje existenci tří skupin oblastí vztahů s různou mírou vzájemné provázanosti. Podle Tuskova pátečního a Barnierova dnešního vyjádření je to ale přesně princip "vybírání třešniček z dortu", který 27 unijních zemí odmítá od samého počátku vyjednávání o brexitu. Předseda Evropské rady bude v Londýně s Mayovou jednat ve čtvrtek a podle diplomatů jí hodlá dát najevo, že takový nápad není příliš realistický. Barnier dnes hovořil s novináři pouhý den před tím, než by Evropská komise měla potvrdit a zveřejnit svůj návrh textu právně závazné "rozvodové" smlouvy mezi EU a Velkou Británií podle článku 50 lisabonské smlouvy.
