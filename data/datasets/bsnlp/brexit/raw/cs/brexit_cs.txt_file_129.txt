cs-129
cs
2018-01-22
http://zahranicni.eurozpravy.cz/eu/213419-sefovi-ukip-zavarila-milenka-stranu-rozkladaji-rasisticke-vyroky-o-harryho-snoubence/
Šéfovi UKIP zavařila milenka, stranu rozkládají rasistické výroky o Harryho snoubence

Jo Marneyová (25) v jedné textové zprávě uvedla urážlivé poznámky o Markleové a černoších. Marneyová, která se s politikem začala scházet po Vánocích, popsala americkou herečku Markleovou, jejíž matka je Afroameričanka, jako "pitomou nánu" a dodala, že "poskvrní naši královskou rodinu", tvrdil tisk minulou neděli. Marneová rovněž označila černochy za ošklivé. Později se za SMS omluvila a Bolton oznámil, že svůj milostný vztah ukončil. Bolton dnes sice prohrál hlasování o důvěře ve výkonném výboru strany, ale trval na tom, že neodstoupí. Na protest proti Boltonovu odmítání odstoupit naopak rezignovala dosavadní místopředsedkyně strany Margot Parkerová, informovala BBC.
