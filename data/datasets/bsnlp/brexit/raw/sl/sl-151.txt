sl-151
sl
2019-03-27
http://www.delo.si/novice/slovenija/od-srede-do-srede-brexit-na-mrtvi-tocki-165585.html
Od srede do srede: Brexit na mrtvi točki

Na tem primeru spoznavamo, kako velika vrednota je Evropa in kaj je ogroženo s tem, ko jo razdirajo.

Če se Britanci odpravijo na evropske volitve imajo izjemno malo časa, da speljejo glasovanje. Je to še ne nov manever v labirintu izhajanja iz evropske unije ali gre za pričakovan korak, se sprašuje Delov komentator Ali Žerdin .

V britanskem parlamentu ves čas želijo Evropo nekako izvzeti iz njihovega odločanja o Evropi, to pa se ne izide. Besedna zveza, ki najbolje opiše to situacijo je mrtva točka ali slepa ulica, meni Janez Markeš .

Evropska Unija je jasno povedala, da si želi, da Britanija ostane, če pa ne ostane, pa ne sme vplivati na evropske volitve.

Žerdin ob tem spomni na lokalne in parlamentarne volitve leta 1990. V Kranju je takrat kandidiral Vitomir Gros , ki je bil za župana tudi izvoljen. Pri tem je prišlo do nesporazuma, saj so volivci mislili, da kandidira uspešen kranjski gospodarstvenik, prav tako Gros, zato so glasovali zanj. Čez štiri leto, ob ponovnih lokalnih volitvah, je Vitomir Gros zmagal še bolj prepričljivo in s tem potrdil, da leta 1990 ni prišlo do nesporazuma. Tako je po mnenju Žerdina, pri brexitu tudi dandanes. Markeš ob tem opozori, da novi referendum ne bi glasoval zgolj brexit da ali ne, ampak ali gre za čisti brexit ali z dogovorom, ki predvideva tudi »backstop«.
