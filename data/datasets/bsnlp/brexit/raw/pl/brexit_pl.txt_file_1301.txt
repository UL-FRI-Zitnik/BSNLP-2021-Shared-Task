pl-1301
pl
2018-03-20
https://businessinsider.com.pl/firmy/strategie/za-kryzys-facebooka-z-wyciekiem-odpowiedzialny-jest-mark-zuckerberg/20dfgyf
Mark Zuckerberg ponosi właśnie największą porażkę jako lider. Ale zabezpieczył się przed utratą stanowiska

Facebook przechodzi właśnie przez być może najgorszy kryzys wizerunkowy od swojego powstania, związany z nielegalnym pozyskaniem danych użytkowników FB przez firmę Cambridge Analytica, która pracowała przy kampanii Donalda Trumpa przy wyborach prezydenckich w USA. Mimo, że Facebook zalewa fala krytyki, dwie najważniejsze w nim osoby milczą - CEO Mark Zuckerberg i COO Sheryl Sandberg. I pogarszają tym samym sytuację jeszcze bardziej, ale Zuckerberg skutecznie zabezpieczył się przed utratą stanowiska - w firmie ma niemal nieograniczoną władzę.

Przypomnijmy: Cambridge Analytica to spółka o silnie prawicowych, politycznych powiązaniach, która nielegalnie pozyskała dane nawet 50 mln użytkowników Facebooka . CA pomagała kampanii Leave.UE popierającej wyjście Wielkiej Brytanii z Unii Europejskiej, a także Donaldowi Trumpowi wygrać wybory prezydenckie w USA.

Facebookowi pali się grunt pod nogami, a Mark Zuckerberg milczy. Facebook o nielegalnym pozyskaniu danych wiedział od dwóch lat, ale nawet o tym nie poinformował. W efekcie zarówno władze USA, jak i Unii Europejskiej, zaczęły wzywać Facebooka do wzięcia odpowiedzialności za dane użytkowników, a firma stała się obiektem śledztwa w USA i postępowania w Parlamencie Europejskim. Użytkownicy zaś utworzyli hashtag #DeleteFacebook i wzywają do usuwania kont z serwisu. - w poniedziałek 19 marca zaliczyły spadek o ok. 7 proc., a kapitalizacja FB spadła o ponad 30 mld dolarów - z 530 mld dol. do 501 mld dol. Była to najgorsza sesja spółki od 2012 roku , ciągnąca w dół cały indeks NASDAQ. Sytuacja jest więc poważna, zarówno wizerunkowo, jak i biznesowo. Zapewne większość CEO próbowałaby w tej sprawie zrobić cokolwiek Dlatego wszyscy zadają sobie pytania: gdzie jest Mark Zuckerberg? Dlaczego jeszcze nie skomentował sprawy? To pytania jak najbardziej zasadne - nie wyobrażam sobie innej sytuacji, w której reakcja CEO spółki byłaby bardziej potrzebna, zarówno w odniesieniu do użytkowników, jak i akcjonariuszy. Tymczasem Mark Zuckerberg milczy, tak jak długo to robił przy oskarżeniach o szerzenie fake news przez Facebooka - tylko wtedy kryzys był o wiele mniejszy. Być może CEO liczy na to, że sprawa szybko się rozmyje, przestanie być medialna. Jeśli tak, to może się srogo zawieść, bo nie wygląda na to, by władze USA i UE miały łatwo odpuścić, podobnie sprawa wygląda z mediami. Powód tego jest prosty: jeśli faktycznie Cambridge Analytica miała wpływ na Brexit i wybory w USA, to Facebook nie pilnując swoich danych i tym bardziej nie informując o ich nielegalnym pozyskaniu, jest za to współodpowiedzialny. Dodatkowo zaś, Facebook groził pozwami "Guardianowi" za publikację informacji o wycieku, co tylko skłania media do zagłębiania się w temat. Dlatego milczenie Zuckerberga to najgorszy sygnał, jaki lider firmy może wysłać w świat w podobnej sytuacji - i do pracowników, i do klientów, i do użytkowników, i do akcjonariuszy: "nie chcę, nie wiem jak lub nie umiem wziąć odpowiedzialności za to, co się stało". Najgorszy, bo współczesny świat po prostu wymaga od biznesu odpowiedzialności. Milcząc, Mark Zuckerberg ponosi prawdopodobnie swoją największą dotychczasową porażkę jako lider globalnej firmy , mającej ogromny wpływ na społeczeństwo. Dziwi również brak reakcji COO Facebooka Sheryl Sandberg , która w biznesie jest dłużej niż Zuckerberg i do tej pory Milczenie CEO i COO spółki staje się tym gorsze, że do pierwszych reakcji na aferę wysłano rzecznika firmy i wiceprezesów, którzy - delikatnie mówiąc - nie poradzili sobie z kryzysem. A wręcz tylko go zaognili, bo przekonywali, że nie należy pozyskania danych nazywać "wyciekiem". To był główny komunikat wysłany przez największe medium społecznościowe świata w sytuacji, gdy wszyscy zastanawiają się, jak Facebook mógł do tego dopuścić i tak długo milczeć. Do faktu, że firma wiedziała o aferze od dwóch lat, nikt się nie odniósł, tak jak i do żadnego innego wątku. Mark Zuckerberg zabezpieczył się jako CEO - i ma praktycznie nieograniczoną władzę w firmie. W podobnej sytuacji: mocno spadającego kursu, ataków mediów i polityków, śledztw i postępowań władz, każdy inny CEO, szczególnie milcząc, mógłby bać się o swoje stanowisko. Każdy, ale niekoniecznie Mark Zuckerberg. Założyciel Facebooka bowiem zabezpieczył się przed ewentualną utratą władzy w swojej firmie. Zrobił to poprzez strukturę akcji - a tym samym własności - Facebooka. Podobnie jak kilka innych firm technologicznych, w tym Google czy Snap, FB ma dwie klasy akcji. Wszystkie dają takie same udziały w akcjonariacie, ale akcje klasy B mają... 10 razy większą siłę podczas głosowań akcjonariuszy. Tak się składa, że Mark Zuckerberg posiada ok. 75 proc. akcji klasy B, co daje mu ponad połowę głosów w spółce - czyli i tak jego głos w każdej sprawie jest decydujący. Nawet gdyby akcjonariusze zechcieli odwołać Zuckerberga, on zawsze i tak ich przegłosuje. Oczywiście, podział akcji Facebooka na takie kategorie był celowy - miał właśnie chronić Zuckerberga i jego zarząd przez ewentualnymi próbami wpływania na spółkę przez akcjonariat . Nie raz bowiem w historii amerykańskiego biznesu zdarzało się, że krótkowzroczni inwestorzy z Wall Street żądali absurdalnych zmian, mających np. podnieść wyniki kwartalne, ale szkodzących firmie w dłuższym okresie. Dzięki akcjom klasy B Zuckerberg mógł skupiać się na długofalowym budowaniu biznesu bez przejmowania się ewentualną chciwością współudziałowców. Jak jednak widać teraz, taka struktura akcjonariatu i głosów ma też swoje wady - Mark Zuckerberg nawet, jeśli stanie się obciążeniem dla firmy, nie może zostać odwołany, chyba że sam zrezygnuje. Na to jednak nic nie wskazuje. Jego moc w zarządzaniu Facebookiem jest praktycznie nieograniczona - szkoda tylko, że Zuckerberg nie próbuje ponieść odpowiedzialności, która idzie za władzą, w chwili największego próby dla niego jako lidera. WARTO WIEDZIEĆ:
