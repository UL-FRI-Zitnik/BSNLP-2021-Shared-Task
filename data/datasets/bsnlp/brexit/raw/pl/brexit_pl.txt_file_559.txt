pl-559
pl
2018-06-21
http://www.gazetawroclawska.pl/strefa-biznesu/a/jak-obecnie-rozwija-sie-rynek-nieruchomosci-biurowych-we-wroclawiu,13268321/
12:13 Wrocław dołączy do "klubu milionerów" na rynku powierzchni biurowych

2017 był dla Wrocławia rokiem dużych dysproporcji. Popyt (170.000 m2) znacznie przewyższył nową podaż (53.600 m2), co jest dowodem na bardzo duży potencjał rynku. Na liście 10 największych transakcji na rynku biurowym w Polsce w 2017 r. trzy to kontrakty wrocławskie. To jasny sygnał dla inwestorów – warto myśleć o nowych projektach we stolicy Dolnego Śląska. Co wpływa na tak optymistyczne nastroje?

Dobre wskaźniki makroekonomiczne świadczą o stabilnym rozwoju gospodarki – PKB w 2017 r. wyniosło 4,6%. Zarówno firmy krajowe, jak i korporacje międzynarodowe planują ekspansję i zwiększają zatrudnienie. Wrocław gra kluczową rolę na mapie centrów BPO/SSC/R&D/IT - biorąc pod uwagę liczbę osób zatrudnionych w sektorze shared services, jest na trzecim miejscu w Polsce (po Krakowie i Warszawie). Dowodem są zeszłoroczne transakcje o imponującej skali – 15.500 mkw. wynajęte przez Credit Agricole w Business Garden II czy 13.100 mkw. dla Capgemini w Business Garden.

Dodatkowym czynnikiem wspierającym rozwój rynku nieruchomości biurowych jest efekt Brexitu – Polska jest jednym z najbardziej atrakcyjnych kierunków relokacji dla firm, które planują przeniesienie części swojej działalności operacyjnej z Wielkiej Brytanii do krajów Unii. Wrocław ma tu szczególne atuty, m.in. dobrą sieć komunikacyjną. Lokalne lotnisko w 2017 r. odprawiło ponad 2 mln 850 tys. pasażerów, rozwinięta sieć dróg ekspresowych i autostrad oferuje dobre połączenie z granicą niemiecką i ukraińską (A4) oraz większymi miastami w Polsce. Infrastruktura biurowa jest nowoczesna i oferuje korzystną relację ceny do jakości w porównaniu do miast w Europie Zachodniej. Mimo niskiego bezrobocia i presji na podwyżki płac, koszt pracy jest dla inwestorów zagranicznych wciąż bardzo atrakcyjny w relacji do kwalifikacji i poziomu wykształcenia pracowników. - Popyt na nowe powierzchnie biurowe we Wrocławiu jest rekordowy i wciąż rośnie. Mimo wielu realizowanych już projektów jest przestrzeń na nowe inwestycje. Wskaźnik pustostanów jest wyraźnie niższy niż w roku ubiegłym - to dobry znak dla właścicieli budynków oraz inwestorów. To również ważna informacja dla najemców: jeżeli chcą przenieść się do biura spełniającego wszystkie najważniejsze kryteria, powinni rozpocząć proces relokacji z dużym wyprzedzeniem. Firmy mają różną specyfikę i potrzeby, nie każda dostępna na rynku powierzchnia spełni ich oczekiwania – wypowiada się Daria Dudek, dyrektor wrocławskiego biura Nuvalu Polska.

Rozpowszechnianie niniejszego artykułu możliwe jest tylko i wyłącznie zgodnie z postanowieniami Regulaminu korzystania z artykułów prasowych” i po wcześniejszym uiszczeniu należności, zgodnie z
