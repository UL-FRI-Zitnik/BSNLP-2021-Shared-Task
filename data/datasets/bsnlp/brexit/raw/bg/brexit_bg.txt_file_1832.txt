bg-1832
bg
2018-04-26
https://www.vesti.bg/bulgaria/shte-udari-li-brekzit-bylgariia-i-metroto-v-sofiia-6081717
Ще удари ли „Брекзит” България и метрото в София

Близо 30 на сто от българския бизнес очаква негативи от Брекзит”, заради опасенията им от евентуални търговски ограничения, административни процедури и нови регулаторни изисквания, заяви Ева Майдел, евродепутат и председател на Европейското международно движение на конференция на тема Подгответе се за Брекзит - последствия за европейския бизнес”. Тревогите се дължат до голяма степен на неяснотата към какъв тип отношения ще се стреми Великобритания с ЕС, посочи Майдел и изрази увереност, че ако имат навременна информация, българските делови среди ще успеят да направят нужните промените в бизнес планирането си. Като цяло Брекзит” може да се отрази неблагоприятно на хората и бизнеса в различна степен според изхода на преговорите, нито един от сценариите не може да замени ползите от членството на Великобритания в ЕС, смята Майдел. Главният преговарящ на ЕС за напускането на Великобритания Мишел Барние изтъкна, че много малко са примерите в историята, в мирен и демократичен период, за страна, която суверенно и демократично взима политическо решение на референдум, с толкова много последици в човешки, социален, технически, правен, икономически и философски план. Ние трябва да имаме предвид всички тези последици, защото Брекзит” създава несигурност и нестабилност за много хора и сектори”, допълни Барние. Не можем да преговаряме по отношение на единния пазар, за тях няма да има единен пазар и четирите свободи, сред които свободата на придвижване”, изтъкна той позицията на ЕС в преговорите с британците. За нас най-важното е всички ангажименти, които са поети от 28-те държави членки в началото на периода през 2014 г., да бъдат спазени до края му през 2020 г. Този въпрос засяга пряко България за много регионални програми, програми, свързани със селското стопанство и София - за метрото”, отбеляза Барние. Той коментира, че метрото е граждански, икономически и екологичен проект. По думите му за 14 години на страната ни са отпуснати един милиард евро европейски средства в името на солидарността. Споразумяхме се с британците за участието им в настоящия финансов период до 2020 г. Те трябва да изпълнят всички свои ангажименти, включително и към изграждането на третата линия на софийското метро”, подчерта Барние. Постигнахме съгласие по сигурността на правата на гражданите на ЕС, между които и 80 000 българи, за правото на установяване, на пенсиониране, на обществено осигуряване, на социална защита”, посочи той. Заместник-председателят на Управителния съвет на КРИБ Боряна Манолова заяви, че България ще усети раздялата с Великобритания, която е сред големите търговски партньори на страната ни. Въпреки относително малкия дял на износа ни, ще имаме затруднения от въвеждането на мита, засилените гранични проверки и допълнителни административни тежести и регулации. Следете ни навсякъде и по всяко време с мобилното приложение на Vesti.bg. Можете да го изтеглите от и За още актуални новини от Vesti.bg последвайте страницата ни в
