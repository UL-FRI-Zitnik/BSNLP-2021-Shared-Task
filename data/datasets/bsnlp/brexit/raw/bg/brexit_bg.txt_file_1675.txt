bg-1675
bg
2018-03-20
https://news.bg/int-politics/velikobritaniya-dava-na-zaden-ot-obshtata-otbrana-na-es-sled-brekzit.html
Великобритания дава на заден от общата отбрана на ЕС след Брекзит

Великобритания оттегля предложението си за командване на военни сили в готовност на ЕС след Брекзит , като това е първият конкретен пример за въздействие на излизането на страната от ЕС върху европейското сътрудничество в областта на отбраната, съобщава "Политико". В писмо, получено от "Политико", Обединеното кралство информира председателя на военния комитет на ЕС миналия сряда, че вече няма да бъде водеща нация в "бойна група" за защита на ЕС от 2019 г. поради продължаващата несигурност относно оттеглянето на Великобритания от Европейския съюз. Решението на Великобритания идва независимо от настояването на премиера Тереза ​​Мей, че ангажиментът на Обединеното кралство към европейската сигурност е "безусловен" "Предложението за бойна група в периода непосредствено след излизането ни е ненужно усложнение ", коментира британският генерал-лейтенант Джордж Нортън. Редица военни сили в ЕС настояват за предоставяне на голямата част от войските за т.нар. бойна група на ЕС - сила, създадена като част от по-широкото желание на ЕС, за повече военно влияние. Подобна бойна група все още не е изпозлвана в кризисна зона, но е в готовност, при необходимост . Великобритания трябваше да поеме готовността за военни действия на бойната група през втората половина на 2019 г. по време на преходния период на Брекзит. Решението на Обединеното кралство да се оттегли от списъка на страните от ЕС, които предлагат да водят бойни групи, предизвиква загриженост на континента, че ангажиментът на Лондон за европейска сигурност вече е несигурен , независимо от многократното потвърждение от страна на Тереза Мей, че това не е така.

В писмото, с което се съобщава решението на Обединеното кралство, генерал-лейтенант Джордж Нортън заявява, че решението да се оттеглят от програмата е поради логистични проблеми, причинени от Брекзит , и настоява, че Великобритания все още може да остане част от програмата и би могло да се постигнато политическо споразумение. Допълва, че о фертата на Великобритания винаги е била "временна" Според Нортън, оттеглянето на Великобритания е обсъждано от септември миналата година и е важно да се изясни решението и да се даде време на ЕС да се подготв и. Франция, Италия, Германия и Гърция са единствените други държави, чийто национален щаб има достатъчен капацитет да управлява европейска операция. "Военни действия изискват яснота на целите и планиране, не на последно място, това включва времето, което е необходимо да се да се генерират надеждни възможности ", се казва в писмото. "Великобритания вярва, че за практическите цели и времето, необходимо на ЕС и държавите-членки да идентифицират и организират бойна група за втората половина на 2019 г., това решение не бива да се забавя. Следователно формално оттегляме временното ни предложение за бойна група за периода 2019-20". Безусловният ангажимент на премиера ни към европейската сигурност стои , но предложението за бойна група в периода, непосредствено след излизането ни, е ненужно усложнение ", допълва писмото. Всяко решение за разполагане на бойна група може да бъде взето от лидерите на ЕС в Европейския съвет, всички водещи бойни групи страни ще запазят правото си на вето. Великобритания е една от малкото държави от ЕС, които могат да предоставят щаб на бойни групи . В момента Великобритания води мисията на ЕС за борба с пиратството "Атланта" край бреговете на Сомалия, командвайки операцията от военния щаб Нортууд в Хертфордшир. Франция, Италия, Германия и Гърция са единствените други държави, чийто национален щаб има достатъчен капацитет да управлява европейска операция. Така например, Великобритания осигурява седалището на холандската и белгийската бойни група през 2018 г. Лондон има важна роля в операция "София" - операцията срещу контрабанда в Средиземноморието , която се командва от италианският щаб, както и разполагането на войски в Естония, за възпрепятстване на военни действия на Русия. Очаква се, ако Великобритания не може да участва в процеса на вземане на решения и контрол на мисии, както е нормално за външни на ЕС държави, малко вероятно е Великобритания да продължи да участва в мисии на ЕС в бъдеще.
