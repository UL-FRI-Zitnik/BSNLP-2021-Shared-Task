bg-716
bg
2018-02-17
http://bnr.bg/post/100934688/mei-izkluchi-vazmojnostta-za-vtori-referendum-za-brekzit
Мей изключи възможността за втори референдум за Брекзит

Британският премиер Тереза Мей предупреди лидерите на ЕС в реч на конференцията за сигурността в Мюнхен, че гражданите ще бъдат изложени на риск, ако се позволи идеологията и институциите да ги заслепят така че да не видят нуждата от сътрудничество срещу терористичната заплаха, визирайки бъдещото партньорство след Брекзит. Тереза Мей заяви, че Великобритания споделя болката от терористичните нападения в Европа. Тя предупреди, че ако Брюксел не се стреми към сътрудничество в областта на сигурността последиците за всички хора в Обединеното кралство и в Европа ще са сериозни. Договарянето на новото споразумение за сигурността след Брекзит ще изисква въображение и амбиция, посочи Тереза Мей. Сигурността на Европа е и наша сигурност. Ето защо съм казвала и ще го кажа отново днес - Великобритания безусловно е ангажирана да я запази. Предизвикателството пред нас днес е да намерим начин да работим заедно за дълбоко и специално сътрудничество, да запазим постигнато досега и да го развием, за да се справим с нарастващата заплаха, пред която заедно сме изправени. Запитана дали постигането на всичко това не е по-лесно, ако Великобритания не напусне ЕС, Тереза Мей бе непоколебима, че Брекзит ще се случи, че няма да има втори референдум.

Доц. Пламен Ралчев , заместник-ръководител на катедра "Международни отношения" в УНСС, предупреди, че не бива да имаме прекалено големи очаквания от срещата Европейски съюз -Турция, която ще е на 26 март във Варна: Турската страна при всички положения ще очаква облекчаване на възможностите за пътуване на турски граждани в Европейския..
