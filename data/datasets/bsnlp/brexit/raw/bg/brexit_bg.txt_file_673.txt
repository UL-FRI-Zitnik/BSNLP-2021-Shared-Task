bg-673
bg
2018-02-19
https://trud.bg/%d0%b1%d1%80%d0%b8%d1%82%d0%b0%d0%bd%d1%81%d0%ba%d0%b8-%d0%ba%d0%bc%d0%b5%d1%82%d0%be%d0%b2%d0%b5-%d0%bd%d0%b0-%d0%bf%d0%be%d1%81%d0%b5%d1%89%d0%b5%d0%bd%d0%b8%d0%b5-%d0%b2-%d0%b1%d1%80%d1%8e%d0%ba/
Британски кметове на посещение в Брюксел, искат разговори за Брекзит

Кметове на 10 британски градове днес се срещат в Брюксел с главния преговарящ за Брекзит от страна на ЕС Мишел Барние. Те искат да изразят тяхната позиция за Брекзит на фона на прогнозите, че излизането на Великобритания няма да се отрази добре на икономиката. Кметовете пожелаха срещата с Мишел Барние след като преди по-малко от две седмици изтекла информация от доклад за правителството показа, че икономиката на Великобритания ще бъде по-зле извън ЕС, независимо каква сделка ще бъде постигната по Брекзит, съобщи Напускането на ЕС, според информацията, ще се отрази осебено неблагоприятно на Североизточната част на страната, където в случай, че Великобритания напусне без търговска сделка, се очаква свиване на икономиката със 16 процента. Ето защо кметовете на Бирмингам, Бристол, Кардиф, Глазгоу, Лийдс, Ливърпул, Манчестър, Нюкасъл, Нотингам и Шефийлд, искат техният глас да бъде чут в процеса на преговорите. Те заявяват ясно, че тяхната цел не е да се месят в преговорите и да пречат на правителството, но биха искали запазване на връзките, които имат с европейските градове и след Брекзит. АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com
