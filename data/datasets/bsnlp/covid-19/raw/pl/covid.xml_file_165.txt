165
pl
2021-01-01
http://www.fromtheweb.eu
Mazowsze: niemal półtora tysiąca nowych zakażeń koronawirusem. Szczepienia trwają także w Nowy Rok

Nie są znane statystyki dotyczące 23 listopada - tego dnia zmienił się sposób raportowania. Wcześniej codzienne podsumowania publikowane były na stronie Powiatowej Stacji Sanitarno-Epidemiologicznej. Od tamtej pory raporty z powiatów można znaleźć wyłącznie w serwisie rządowym.

Szczepienia przeciw COVID-19 preparatem wyprodukowanym przez konsorcjum Pfizer-BioNTech ruszyły w ubiegłą niedzielę 27 grudnia. Pierwszą zaszczepioną w Polsce osobą była naczelna pielęgniarka szpitala MSWiA w Warszawie. Szczepienia w CSK MSWiA odbywają się również w Nowy Rok. Na razie szczepieni są pracownicy i współpracownicy placówki. Rzeczniczka szpitala Iwona Sołtys podkreśliła w rozmowie z PAP, że etap ten prawdopodobnie potrwa do 4 stycznia. - Szczepienia naszych pracowników będą dalej 2, 3 oraz 4 stycznia - mówiła. Jak dodała, średnia liczba wydawanych codziennie dawek szczepionki wynosi około 600. - Pracowników i współpracowników mamy dość sporo, a pozytywnym przesłaniem jest to, że ci, którzy w pierwszej fazie nie zapisali się na szczepienia, po tym niedzielnym wydarzeniu w zeszłym tygodniu zdecydowali jednak się zgłosić. Jest wzrost zainteresowania - podkreśliła rzeczniczka.

Zgodnie z Narodowym Programem Szczepień w pierwszej kolejności powinni być szczepieni pracownicy sektora ochrony zdrowia (np. lekarze, pielęgniarki i farmaceuci), pracownicy DPS-ów i MOPS-ów oraz personel pomocniczy i administracyjny w placówkach medycznych, w tym w stacjach sanitarno-epidemiologicznych. Po pracownikach sektora ochrony zdrowia szczepionkę powinni otrzymać m.in. seniorzy, służby mundurowe, nauczyciele. Według zapowiedzi przedstawicieli rządu zapisy na szczepienie dla osób spoza priorytetowych grup mają ruszyć 15 stycznia.
