293
pl
2021-01-02
http://www.fromtheweb.eu
​Watykan: Szczepienia w drugiej połowie stycznia

Watykan ogłosił w sobotę, że szczepionki na COVID-19 dotrą tam w drugim tygodniu stycznia. "Zapewne w wystarczających ilościach, by pokryć zapotrzebowanie" - poinformowano.

Wcześniej włoskie media informowały, że Watykan ma otrzymać 10 tysięcy dawek preparatu, których dużą część przeznaczy dla osób bezdomnych i ubogich. W wydanej nocie dyrekcji watykańskiej służby zdrowia mowa jest też o tym, że zakupiona została specjalna lodówka do przechowywania szczepionek w bardzo niskich temperaturach. Planuje się, że podawanie preparatu rozpocznie się w drugiej połowie stycznia według kryteriów wyboru osób najbardziej narażonych na ryzyko zakażenia i zgodnie z dobrowolnymi zgłoszeniami. Priorytetem będzie zaszczepienie personelu medycznego, sił porządkowych, osób starszych i personelu mającego najczęściej kontakt z grupami ludzi - wyjaśniono. Punkt szczepień prowadzony przez personel watykańskiej służby zdrowia będzie znajdować się w atrium Auli Pawła VI. Chcesz wiedzieć więcej na temat pandemii koronawirusa? Sprawdź statystyki:
