250
pl
2021-01-01
http://www.fromtheweb.eu
20 mln zakażeń w USA. Liczba podwoiła się w dwa miesiące

Liczbę zakażeń potwierdza Uniwersytet Johnsa Hopkinsa, który od początku pandemii prowadzi rejestr zakażeń i zgonów na całym świecie. Według tych danych w USA potwierdzono 20 043 565 przypadków SARS-CoV-2. Od początku pandemii zmarło 346 859 osób - to niemal jedna czwarta wszystkich zakażeń na świecie i jedna piąta wszystkich zgonów. Czytaj także:

10 milionów zakażeń zarejestrowano w Stanach Zjednoczonych 9 listopada. Oznacza to, że liczba ta podwoiła się przez niespełna dwa miesiące. Tzw. brytyjski wariant koronawirusa - uważany za bardziej zaraźliwy, ale nie groźniejszy pod względem śmiertelności - odkryto w tym tygodniu już w trzech stanach. FDA zatwierdziło do użytku na terenie USA dwie szczepionki - Moderny i firm Pfizer/BioNTech - i obydwie są podawane, ale nie udało się zrealizować celu, jakim było zaszczepienie do końca 2020 roku 20 mln Amerykanów. Szczepionki otrzymało zaledwie 2,8 mln obywateli USA. Według NBC, przy tym tempie szczepienia podanie preparatu wystarczającej do opanowania epidemii liczbie Amerykanów, zajmie lata. Z tego względu prezydent elekt Joe Biden obiecał we wtorek, podczas przedstawiania swoich planów walki z koronawirusem, że akcja szczepienia zostanie znacznie przyspieszona. - Musimy spojrzeć prawdzie w oczy: kilka najbliższych tygodni i miesięcy będzie dla naszego kraju bardzo, bardzo trudnych. Być może najtrudniejszych od początku pandemii - powiedział Biden. - Wiem, że trudno tego słuchać, ale taka jest prawda.
