319
pl
2021-01-02
http://www.fromtheweb.eu
Izrael zaszczepił milion osób. To 11 proc. społeczeństwa

W Izraelu szczepionkę przeciw koronawirusowi otrzymało już ponad milion obywateli. Pierwszą dawkę podano już ponad 11 proc. mieszkańców kraju.

Z danych przekazanych przez organizację Our World in Data, która współpracuje z Uniwersytetem Oksfordzkim, wynika, że Izrael ma wskaźnik 11,55 dawek na 100 mieszkańców. Na drugim miejscu jest pod tym względem Bahrajn - 3,49, a na trzecim Wielka Brytania - 1,47. Dla porównania we Francji do 30 grudnia przeprowadzono w sumie 138 szczepień. Z opublikowanego raportu wynika, że Stanom Zjednoczonym nie udało się osiągnąć celu, jakim było zaszczepienie 20 mln osób do końca roku. Do 30 grudnia szczepionkę otrzymało 2,78 Amerykanów. Indie, drugi najbardziej dotknięty epidemią kraj na świecie, przygotowuje się do rozpoczęcia akcji szczepień. Organ regulacyjny ma zaakceptować produkt w przyszłym tygodniu.
