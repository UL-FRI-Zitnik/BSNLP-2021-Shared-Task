170
pl
2021-01-03
http://www.fromtheweb.eu
2.01.2021 Paweł Sałek: ważne, aby najpierw szczepili się ci, którzy w walce z epidemią są na pierwszej linii frontu

- Prezydent popiera działania związane z Narodowym Programem Szczepień. Ważne jest, aby grupy, które są na pierwszej linii frontu walki z pandemią, zostały zaszczepione w pierwszej kolejności - powiedział w Polskim Radiu 24 Paweł Sałek, doradca prezydenta Andrzeja Dudy. 

W Polsce, podobnie jak w Europie i większości krajów świata, trwają szczepienia przeciwko koronawirusowi. W pierwszej kolejności, zgodnie z narodowym programem, mieli się szczepić pacjenci z tak zwanej grupy zero, w tym służba zdrowia. Tymczasem media w naszym kraju informowały, że niejako poza kolejką szczepionkę przyjęli niektórzy celebryci.

Gość PR24 podkreślił, że "pan prezydent popiera działania związane z Narodowym Programem Szczepień". - Ważne jest, aby grupy, które są na pierwszej linii frontu walki z pandemią, zostały zaszczepione w pierwszej kolejności - zaznaczył Paweł Sałek.
