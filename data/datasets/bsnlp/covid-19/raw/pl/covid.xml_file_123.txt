123
pl
2021-01-01
http://www.fromtheweb.eu
Zaszczepieni "poza kolejką". W sieci oburzenie, minister "zdegustowany"

Minister zdrowia Adam Niedzielski zlecił kontrolę, czy szczepienie przeciw COVID-19 osób spoza grupy 0 odbyło się zgodnie z zasadami – przekazał resort po tym, gdy w mediach społecznościowych pojawiły się głosy oburzenia dotyczące szczepień osób niebędących medykami. Okazuje się, że takie szczepienia przeprowadzał Warszawski Uniwersytet Medyczny. "Jestem zdegustowany postępowaniem władz WUM, które dokonały nadużycia interpretacyjnego organizując ustawione szczepienie dla grupy SWOICH wybrańców" - napisał minister na Twitterze.

Rzeczniczka WUM, mimo próśb Onetu nie skomentowała wprost słów ministra Niedzielskiego. Przesłała oświadczenie, w którym wskazano m.in. że szczepienia wykonano z puli dodatkowych szczepionek, przekazanych przez Agencję Rezerw Materiałowych; Z tej puli WUM zaszczepił 300 pracowników szpitali WUM, 150 osób członków rodzin pracowników oraz "pacjentów będących pod opieką szpitali i placówek WUM, w tym znane postaci kultury i sztuki (18 osób), które zgodziły się zostać ambasadorami powszechnej akcji szczepień" - Nazwiska tych 18 osób zostaną ujawnione w połowie stycznia - przekazała Onetowi rzeczniczka prasowa WUM; O sprawie zrobiło się głośno, gdy w mediach społecznościowych o szczepieniach poinformował m.in. były premier, a obecnie europoseł SLD Leszek Miller oraz Krystyna Janda. Wpisy wywołały lawinę negatywnych komentarzy; W niedzielę w Polsce ruszyły szczepienia przeciwko COVID-19. W pierwszej kolejności preparat mieli otrzymać najbardziej narażeni - ci, którzy na co dzień walczą z koronawirusem. W tzw. grupie zerowej znalazł się personel medyczny, a także - jak podał w czwartek NFZ - członkowie ich rodzin oraz pacjenci, którzy przebywają w szpitalach (a których stan zdrowia na to pozwala). Ta grupa osób ma zostać zaszczepiona do 6 stycznia. NFZ wskazał w informacji udostępnionej PAP, że decyzja w tej sprawie zapadła w odpowiedzi na apel Naczelnej Izby Lekarskiej o jak najefektywniejsze wykorzystanie szczepionek dostarczonych do szpitali w okresie świąteczno-noworocznym, gdy absencja pracowników jest zwiększona. Szczepienia poza grupą "0". Komunikat WUM. Tymczasem, jak się okazało, poza ustaloną, ogłoszoną opinii publicznej kolejnością, zaszczepiono osoby, które nie należą do wymienionych grup. Przyznał to otwarcie Warszawski Uniwersytet Medyczny. W wydanym wczoraj komunikacie biura prasowego zaznaczono, że "zgodnie z sugestią NFZ szczepieniami w dniu dzisiejszym objęto też szereg osób ze świata kultury m.in. aktorów, kompozytorów, reżyserów, którzy będą promować w Polsce ideę szczepień przeciw COVID-19". Dziś WUM poinformował, że z puli dodatkowych 450 dawek szczepionek, które niezależenie od etapu zerowego szczepień obejmującego personel medyczny otrzymał od Agencji Rezerw Materiałowych i które musiały być wykorzystane do końca roku, zaszczepił m.in. 300 pracowników szpitali WUM oraz grupę 150 osób obejmującą rodziny pracowników, pacjentów będących pod opieką szpitali i placówek WUM, w tym 18 znanych postaci kultury i sztuki, które zgodziły się zostać ambasadorami powszechnej akcji szczepień. Minister zdrowia: Jestem zdegustowany. Będzie kontrola. Komunikat wraz z wpisami Leszka Millera oraz Krystyny Jandy, którzy w mediach społecznościowych pochwalili się, że otrzymali szczepionkę, wywołał burzę. Dziennikarze i internauci pytali, dlaczego nie-medycy zostali zaszczepieni poza kolejnością, na jakiej zasadzie dokonano selekcji osób, które - nie będąc na pierwszej linii frontu walki z pandemią - mogli zabezpieczyć się przed wirusem wcześniej niż inni. W końcu do sprawy odniósł się też minister zdrowia Adam Niedzielski. I nie przebierał w słowach. "Jestem zdegustowany postępowaniem władz WUM, które dokonały nadużycia interpretacyjnego organizując ustawione szczepienie dla grupy SWOICH wybrańców. Zleciłem NFZ pobranie wyjaśnień. Nie takie standardy powinna promować uczelnia" - czytamy odpowiedź szefa resortu zdrowia na pytanie dziennikarza "Dziennika Gazety Prawnej".

Jak wyjaśnia zarówno Adam Niedzielski, jak i rzecznik rządu Piotr Müller: "szczepienia są przeznaczone dla przypisanej do danego etapu grupy osób. Mogą być realizowane dla innych osób TYLKO I WYŁĄCZNIE w przypadku ryzyka zmarnowania szczepionki poprzez brak stawiennictwa osób uprawnionych."

Onet zwrócił się do rzeczniczki WUM Marty Wojtach o komentarz do ostrych słów ministra. Poprosiliśmy też o wyjaśnienie, według jakiego klucza dobierane były osoby, które zostały zaszczepione z "dodatkowej puli" szczepionek. W odpowiedzi otrzymaliśmy oświadczenie, które wcześniej było już cytowane w mediach (publikujemy je w całości poniżej). Na prośbę o bardziej bezpośrednie odniesienie się do słów ministra Niedzielskiego otrzymaliśmy odpowiedź, że stanowisko WUM powinno być potraktowane jako komentarz. W oświadczeniu wyjaśniono, że dodatkowymi preparatami, jakie WUM otrzymało od Agencji Rezerw Materiałowych, zaszczepiono 300 pracowników, 150 członków ich rodzin i pacjentów, "w tym znane postaci kultury i sztuki (18 osób), które zgodziły się zostać ambasadorami powszechnej akcji szczepień". - Nazwiska tych osób ujawnimy w połowie stycznia, ponieważ jest to część kampanii promującej powszechne szczepienia - przekazała Onetowi rzeczniczka WUM. Kolejność szczepień na COVID-19 w Polsce. W niedzielę 27 grudnia w Polsce rozpoczęły się szczepienia przeciw COVID-19 preparatem wyprodukowanym przez konsorcjum Pfizer-BioNTech. W pierwszej kolejności szczepieni są pracownicy sektora ochrony zdrowia (np. lekarze, pielęgniarki i farmaceuci), pracownicy DPS-ów i MOPS-ów oraz personel pomocniczy i administracyjny w placówkach medycznych, w tym w stacjach sanitarno-epidemiologicznych. Po pracownikach sektora ochrony zdrowia szczepionkę otrzymają m.in. seniorzy 60 plus, służby mundurowe, nauczyciele. Według zapowiedzi przedstawicieli rządu, zapisy na szczepienie dla osób spoza priorytetowych grup ruszą 15 stycznia. Do końca stycznia do Polski powinno trafić 1,5 mln dawek szczepionki. Zgodnie z zapowiedziami, każda osoba, niezależnie od tego, czy jest ubezpieczona, może leczyć się na COVID-19, podlegać bezpłatnej diagnostyce oraz uzyskać szczepienie bez opłaty. Komunikat Warszawskiego Uniwersytetu Medycznego. Poniżej publikujemy komunikat Warszawskiego Uniwersytetu Medycznego: Organizatorem szczepień przeciwko COVID-19 pracowników sektora ochrony zdrowia oraz innych osób związanych z naszym Uniwersytetem jest Centrum Medyczne Warszawskiego Uniwersytetu Medycznego sp. z o.o., które prowadzi akcję szczepień za zgodą Mazowieckiego Oddziału Narodowego Funduszu Zdrowia w Warszawie. Agencja Rezerw Materiałowych przekazała do CM WUM 450 dodatkowych dawek szczepień - niezależnie od puli przeznaczonych dla etapu zerowego akcji - które musiały być wykorzystane jeszcze w tym roku. Z puli dodatkowych dawek zaszczepionych zostało 300 pracowników szpitali WUM oraz grupa 150 osób obejmująca rodziny pracowników, pacjentów będących pod opieką szpitali i placówek WUM, w tym znane postaci kultury i sztuki (18 osób), które zgodziły się zostać ambasadorami powszechnej akcji szczepień. Do 31 grudnia do godz.12.00 wykorzystano 100% dodatkowo dostarczonych szczepionek, a więc termin przydatności szczepionki został dotrzymany, a żadna dawka nie została zmarnowana. Szczepionki dla grupy zero są zamawiane w trybie tygodniowym ze względu na ich termin przydatności, wynoszący 5 dni od dnia dostarczenia. Zgodnie z ogólnopolskim harmonogramem pozostali pracownicy szpitali WUM i studenci będą szczepieni od 4 stycznia od godz. 13.00 (w związku z przedpołudniową dostawą 1890 dawek szczepionki na tydzień 4-8 stycznia 2021 r.), a od wtorku 5 stycznia 2021 roku akcja szczepień będzie prowadzona w godzinach 9.00-19.00. Dzięki sprawnej organizacji CM WUM szczepionych może zostać do 700 osób dziennie. Do 31 grudnia do godziny 10.00 na szczepienia zapisało się 10017 pracowników szpitali i placówek WUM oraz studentów naszej Uczelni. Liczba zgłoszeń stale się zwiększa, ponieważ zapisy na szczepienia trwają do 14 stycznia.
