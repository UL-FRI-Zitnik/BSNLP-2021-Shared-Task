166
pl
2021-01-01
http://www.fromtheweb.eu
Włochy/ 462 osoby zmarły na Covid-19, ponad 22 tys. nowych zakażeń koronawirusem

Oficjalny bilans zmarłych od początku pandemii wzrósł do 74 621.

Koronawirusa potwierdzono dotąd u 2,1 miliona mieszkańców Włoch; ozdrowieńców jest już ponad 1,4 miliona.

Liczbę obecnie zakażonych szacuje się na co najmniej 574 tysiące.

W szpitalach przebywa 22 tysiące chorych na Covid-19. Na oddziałach intensywnej terapii zajętych jest 2,5 tysiąca łóżek.

We Włoszech szósty dzień z rzędu trwają szczepienia przeciwko koronawirusowi. Na kilkanaście dni przed 108. urodzinami szczepionkę otrzymała mieszkająca w domu opieki w stołecznym regionie Lacjum Fiorina Fiorelli.

MSW poinformowało, że w sylwestra siły porządkowe skontrolowały prawie 65 tysięcy osób. Za złamanie przepisów o częściowym lockdownie i godzinie policyjnej wymierzono ponad 1300 kar.
