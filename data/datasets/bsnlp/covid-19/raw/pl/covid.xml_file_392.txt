392
pl
2021-01-03
http://www.fromtheweb.eu
Francja: Prawie 12,5 tys. nowych zakażeń koronawirusem i 116 kolejnych zgonów

W ciągu ostatniej doby we Francji potwierdzono 12 489 nowych przypadków zakażenia koronawirusem i zmarło 116 osób, u których zdiagnozowano Covid-19 - poinformowało w niedzielę ministerstwo zdrowia w Paryżu.

W porównaniu do liczb z soboty, w niedzielę odnotowano aż o 9 tys. więcej infekcji i 41 mniej zgonów. Może być to jednak efekt tego, że w weekend liczba wykonywanych testów jest niższa. Celem francuskiego rządu i warunkiem rozluźnienia restrykcji jest trwałe zejście poniżej poziomu 5 tys. zakażeń dziennie. Francuskie władze są krytykowane za wolne tempo szczepień. Według danych cytowanych przez AFP, od 27 grudnia do 1 stycznia szczepionkę przeciwko Covid-19 otrzymało jedynie 516 osób w całym kraju. Swoje duże niezadowolenie z tego powodu wyraził prezydent Emmanuel Macron, zaś w niedzielę przedstawiciele ministerstwa zdrowia obiecali przyspieszenie tempa szczepień. Od początku pandemii we Francji potwierdzono ponad 2,66 mln infekcji koronawirusem i 65 037 zgonów na Covid-19.
