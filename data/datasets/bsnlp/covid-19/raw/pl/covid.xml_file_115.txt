115
pl
2021-01-04
http://www.fromtheweb.eu
Na Litwę dotarła trzecia transza szczepionek — ta również będzie przeznaczona dla medyków

Na Litwę dotarła trzecia transza szczepionek na koronawriusa opracowanych przez Pfizera i BioNTech. Będa przeznaczone do wtórnego szczepienia medyków. Pierwsze dawki wydano 27 grudnia, po 21 dniach należy przyjąć kolejną dla pełnego wytworzenia antyciał. Do końca pierwszego kwartału 2021 roku szczepionki szczepionki będą dostępne głównie dla pracowników pierwszego kontaktu i grup ryzyka.



Trzecia transza ma stanowić kolejny krok do zaszczepienia wszystkich pracowników medycznych i pierwszego kontaktu z zarażonymi. Dawki z pierwszej transzy już zostały wykorzystane do pierwotnego zaszczepienia pracowników pierwszego kontaktu.



Kolejni w kolejce są pacjenci z tak zwanych grup ryzyka — z wieloma chorobami współistniejącymi (nie licząc powszechnie występujących chorób jak otyłość czy nadciśnienie), nie mogący unikać kontaktu społecznego, w podeszłym wieku. Rząd przewiduje, że wszystkich pracowników pierwszego kontaktu uda się zaszczepić do końca pierwszego kwartału 2021 roku. Po pierwszym kwartale można będzie przystąpić do szczepienia kolejnych grup. Czytaj więcej: Szczepionka na koronawirusa już wkrótce, ale pierwszeństwo mają medycy i grupy ryzyka Dla uzyskania odporności stadnej potrzebne jest zaszczepienie przynajmniej na poziomie 70%. Pozostali mieszkańcy to osoby, które nie mogą przyjąć szczepionki ze względu na uczulenie, upośledzenie układu odpornościowego, równoległe terapie i inne przeciwwskazania. Wcześniej tak powszechne zorganizowane szczepienie pomogło zażegnać widmo czarnej ospy. Szczepienia były przez dekady obowiązkowe dla wszystkich nieposiadających przeciwwskazań. Jeśli istnieją potwierdzone przez lekarza przeciwwskazania, szczepionka nie może być podana nawet na prośbę pacjenta — stąd bezpieczeństwo takich osób jest zależne tylko od środowiska. Od lat 80. ubiegłego wieku choroba jest uznana za całkowicie zlikwidowaną, dlatego każdy przypadek o objawach podobnych do czarnej ospy jest obowiązkowo hospitalizowany i poddawany ostrej kwarantannie do czasu potwierdzenia przypadku czarnej ospy. Dziś szczepionki na ospę już nie są obowiązkowe.
