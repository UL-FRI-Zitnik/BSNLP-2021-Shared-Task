284
pl
2021-01-02
http://www.fromtheweb.eu
Szczepienia poza kolejnością. Polsat News: Wiktor Zborowski i Krzysztof Materna na liście

Wydłuża się lista osób, które miały przyjąć pierwszą dawkę szczepionki przeciwko koronawirusowi poza kolejnością. Jak podaje Polsat News, na liście znajdują się Wiktor Zborowski i Krzysztof Materna.



W ostatnich dniach grudnia w Polsce ruszyły szczepienia przeciw COVID-19 osób z tzw. grupy 0. Należą do niej pracownicy szpitali, ale zaszczepieni w pierwszym terminie mogą być także członkowie ich rodzin oraz pacjenci przebywający w szpitalu, których stan zdrowia na to pozwala. W mediach społecznościowych zaczęły pojawiać się doniesienia o osobach spoza wskazanej grupy, które także przyjęły już szczepionkę. Sami pochwalili się tym europoseł czy aktorka Krystyna Janda. Krystyna Janda zamieściła tez odnośnik do informacji zatytułowanej „WUM promuje szczepienia przeciw COVID-19” Warszawski Uniwersytet Medyczny tłumaczy w komunikacie , że akcja dotyczy 450 szczepionek przekazanych przez Agencję Rezerw Materiałowych jako dodatkowa pula dawek. Szczepienia poza kolejnością. Nowe informacje. Z nieoficjalnych ustaleń dziennikarza Polsat News wynika, że osób, które znajdują się „na liście zaszczepionych z puli WUM-u” jest więcej. Jak przekazał Mateusz Maranowski, znajdują się na niej również Wiktor Zborowski i Krzysztof Materna. „Według moich informacji – Krystyna Janda dzwoniła do aktorów seniorów przed świętami z propozycją szczepień w WUM. Mieli być ambasadorami akcji promującej szczepienia” – dodał dziennikarz. W rozmowie z Polsat News, przyjęcie pierwszej dawki potwierdziła również Maria Seweryn.
