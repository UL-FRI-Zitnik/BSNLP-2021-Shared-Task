33
pl
2021-01-04
http://www.fromtheweb.eu
96 proc. gmin objętych siecią punktów szczepień

Razem z dzisiejszą dostawą do Polski dotarło już 670 tys. dawek szczepionki Pfizer; trwa ich dystrybucja – poinformował na konferencji szef Kancelarii Premiera minister Michał Dworczyk. Do wieczora 200 tys. dawek trafi do szpitali węzłowych, które prowadzą szczepienia w grupie zero. Jak wyjaśnił Dworczyk, sieć zatwierdzonych punktów szczepień obejmie ponad 96 proc. gmin w Polsce.

– Od dziś zaczynamy codziennie publikować dane na temat szczepień, liczby osób zaszczepionych, dystrybucji szczepionek, te dane będą wraz z innymi danymi dotyczącymi przedstawiane przez Ministerstwo Zdrowia przy pomocy kanałów informacyjnych Ministerstwa – poinformował Dworczyk na konferencji prasowej. Statystyki szczepień w Polsce Podkreślił, że od poniedziałku rusza ta informacja „w trybie uproszczonym”. – Natomiast od 15 stycznia ruszy podstrona na stronie internetowej „Szczepimy się” , na której będzie już wizualizacja, będą prezentowane pełne informacje dotyczące liczby zaszczepionych osób, danych demograficznych, dane dotyczące dostaw: z podziałem na województwa i powiaty, z czasem również na gminy – dodał.

Koronawirus w Polsce. W poniedziałek w raporcie Ministerstwo Zdrowia poinformowało o 4432 nowych przypadkach zakażenia koronawirusem. Z danych...

– Po weryfikacji mamy 7517 zespołów szczepiennych i 6027 zgłoszonych punktów, które będą prowadziły szczepienia – powiedział minister . – Liczby te zmniejszyły się nieznacznie w stosunku do zadeklarowanych po weryfikacji przez pracowników NFZ – wyjaśnił Gminy, w których będą punkty szczepień Jak wskazał, stworzona sieć obejmuje swoim zasięgiem 96,29 proc. gmin w Polsce. – To daje 98,56 proc. populacji, którym to osobom zapewniony został dostęp do punktów – dodał. RAPORT: Równi i równiejsi? „Elity” zaszczepione przed medykami Wyjaśnił przy tym, że nieobjęte bezpośrednio siecią gminy to tzw. wianuszki wokół miast, gdzie koncentruje się życie mieszkańców okolicznych miejscowości i gdzie i tak korzystają z usług medycznych.
