371
pl
2021-01-04
http://www.fromtheweb.eu
Kolejna partia szczepionek trafiła do Polski

W poniedziałek rano do Polski dotarła kolejna dostawa szczepionki przeciw koronawirusowi firmy Pfizer. Jak wcześniej informował prezes Agencji Rezerw Materiałowych Michał Kuczmierowski, miało to być 300 tysięcy dawek. Kuczmierowski dodał, że do czwartku agencja będzie zbierała zamówienia od szpitali i w przyszłym tygodniu rozpocznie dystrybucję tej partii.

Prezes Agencji Rezerw Materiałowych Michał Kuczmierowski informował, że nowa dostawa szczepionek po przylocie samolotem cargo do Warszawy jeszcze przed południem zostanie przetransportowana do magazynu ARM w Wąwale pod Tomaszowem Mazowieckim w województwie łódzkim.
