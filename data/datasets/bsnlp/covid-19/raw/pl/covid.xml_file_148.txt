148
pl
2021-01-01
http://www.fromtheweb.eu
Niedzielski komentuje szczepienia dla osób spoza grupy 0

W poniedziałek do szpitali węzłowych trafi 200 tys. dawek szczepionek na koronawirusa - powiedział na konferencji prasowej szef KPRM Michał Dworczyk. Politycy zapowiedzieli również kontrolę po informacjach na temat osób spoza grupy 0, które zostały już zaszczepione.

- Całość dwóch pierwszych partii zostanie wydana i do końca tygodnia wszystkie osoby z grupy 0 w szpitalach zostaną zaszczepione - powiedział szef KPRM; W warszawskim szpitalu doszło do poważnego nadużycia i do grupy 0 zostały zakwalifikowane osoby, które nie powinny się tam znaleźć - przyznał; Minister Zdrowia zapowiedział kontrolę w ośrodkach związanych z Warszawskim Uniwersytetem Medycznym. - Chcemy sprawdzić, kto został zaszczepiony i czy rzeczywiście chodziło o ratowanie szczepionek, które mogłyby się zmarnować - oznajmił; W poniedziałek do szpitali węzłowych trafi 200 tys. dawek szczepionek na koronawirusa - powiedział na konferencji prasowej szef KPRM Michał Dworczyk. - Całość dwóch pierwszych partii zostanie wydana i do końca tygodnia wszystkie osoby z grupy 0 w szpitalach zostaną zaszczepione - powiedział polityk. Dworczyk dodał również, że "w poniedziałek do Polski trafi kolejne 300 tys. dawek szczepionki firmy Pfizer". Polityk wyjaśnił również kwestię kontrowersji, które wywołały informację o osobach spoza grupy zero, które zostały już zaszczepione. - Jesteśmy na pierwszym etapie szczepień. Sam system jest uruchamiany, poza tym szczepimy przede wszystkim pracowników podmiotów leczniczych. W związku z tym, że początek akcji ma miejsce w okresie świątecznym, do KPRM i Ministerstwa Zdrowia Naczelna Rada Lekarska wystąpiła z prośbą o możliwość wykorzystania szczepionki, gdy w uzasadnionych wypadkach nie można podać jej osobie z grupy docelowej - tłumaczył Dworczyk. Szczepienia poza kolejnością. Resort zdrowia zapowiada kontrolę. - NFZ zwrócił się do dyrektorów szpitali z pismem, w którym znalazła się informacja, że wydajemy zgodę na elastyczne podejście w kwalifikowaniu do szczepień - wyjaśnił szef Kancelarii Prezesa Rady Ministrów. - W warszawskim szpitalu doszło jednak do poważnego nadużycia i do grupy 0 zostały zakwalifikowane osoby, które nie powinny się tam znaleźć - dodał. - Chcemy wyrazić kategoryczny brak akceptacji takich zachowań. Szczepienia są naszym dobrem wspólnym i powinny być traktowane ze szczególną uwagą. Jesteśmy w środku pandemii i tą bronią musimy dysponować w sposób oszczędny - powiedział Minister Zdrowia Adam Niedzielski. - 4 stycznia odbędzie się nadzwyczajna kontrola w szpitalu Warszawskiego Uniwersytetu Medycznego; chcemy sprawdzić, kto został zaszczepiony i czy rzeczywiście chodziło o ratowanie szczepionek, które mogłyby się zmarnować - dodał. Szczepionka na koronawirusa. Kto zostanie zaszczepiony? Światowa Organizacja Zdrowia zatwierdziła w czwartek szczepionkę firm Pfizer & BioNTech do użytku w warunkach epidemii. Decyzja ta - jak podkreślono w komunikacie - otwiera drzwi przed wydawaniem przez poszczególne kraje zezwoleń na jej w nich użycie. Zgodnie z Narodowym Programem Szczepień przeciw COVID-19 przed akcją szczepienia populacyjnego Polaków szczepieni są m.in. pracownicy służb medycznych. Termin zapisów na szczepienia osób z tzw. grupy zero przedłużono do 14 stycznia. Szczepionkę Comirnaty, wyprodukowaną przez Pfizera i BioNTech, podaje się w dwóch wstrzyknięciach, zwykle domięśniowo, w odstępie co najmniej 21 dni.
