305
pl
2021-01-02
http://www.fromtheweb.eu
Rosja: Minister zdrowia: ponad 800 tys. osób zaszczepiło się na koronawirusa

W Rosji ponad 800 tys. osób zaszczepiło się do tej pory na koronawirusa; postępują szczepienia wśród osób powyżej 60. roku życia - powiedział w sobotę minister zdrowia Michaił Muraszko. Jak wyjaśnił, do użytku trafiło 1,5 mln dawek krajowej szczepionki Sputnik-V.

Ilość ta została dostarczona do regionów Federacji Rosyjskiej - dodał minister. Ogółem ocenił, że kampania szczepień, w tym wśród osób powyżej 60. roku życia, przebiega aktywnie. Od 1 stycznia w Rosji osoby zaszczepione mogą otrzymać elektroniczne zaświadczenie potwierdzające, że poddały się zabiegowi. Liczba zakażeń koronawirusem przekracza obecnie w tym kraju 3,2 mln. Zmarło z powodu Covid-19 ponad 58 tys. chorych. Szczepienia przy użyciu rosyjskiej szczepionki Sputnik-V rozpoczęły się w grudniu. Na razie są dostępne dla osób należących do grup ryzyka, m.in. medyków, nauczycieli, pracowników służb socjalnych. Z Moskwy Anna Wróbel.
