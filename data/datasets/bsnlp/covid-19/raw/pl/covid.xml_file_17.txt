17
pl
2021-01-04
http://www.fromtheweb.eu
Chaos ze szczepieniami w Niemczech. „Potrwają do 2033 roku”

W poniedziałek szczególną uwagę poświęcają problemowi szczepień przeciw koronawirusowi. Podkreślają panujący chaos informacyjny. Wycinki z gazet przedstawił serwis Deutsche Welle. Dziennik „Die Welt” porównuje sytuację ze szczepieniami w Niemczech do tej w Izraelu, gdzie „kampania szczepień” funkcjonuje bez zarzutu. „Urzędom dzielnicowym w takich ogniskach zakażeń jak berlińskie Neukoelln nie udało się w ostatnich dniach zgłosić liczby nowych zakażeń. Wszędzie brakuje szczepionek i jeśli w powiecie Rendsburg-Eckernfoerde wykorzystuje się 60 dawek dziennie, szczepienie wszystkich potrwa do roku 2033 ” – podkreślono. „Porażka UE przy zakupie szczepionek to jedna sprawa. Uwzględnienie przy zakupie Francuzów to druga sprawa, ale oszczędzanie na zakupie dawek szczepionki to już kolejna, szczególnie w obliczu setek miliardów pomocy finansowej dla państw z powodu korony. To kompromitacja, brak kompetencji, które dyskredytują Europę, nawet jeśli Duńczycy udowodniają, że mimo UE może być lepiej. A my, Niemcy, chcemy przewodzić Europie? Z naszą administracją, naszymi urzędami, naszą infrastrukturą faksów, naszą wygodą niezmieniania niczego?” – dodano.

„Frankfurter Allgemeine Zeitung" komentuje, że rząd Niemiec „może sobie zarzucić, że oddelegował zlecenie na szczepionki Brukseli i teraz pozostaje w tyle”. „Zarówno kanclerz Merkel, jak i federalny minister zdrowia wielokrotnie zwracali uwagę na to, że nie będzie żadnych krajowych jednostronnych działań w sprawie szczepionki. Nie oznacza to jednak, że strategia zamawiania szczepionek w Brukseli musiała być przyjęta bez krytyki. Co prawda w lecie nikt nie mógł przewidzieć, kiedy i która szczepionka zostanie ustalona, jednak najpóźniej jesienią okazało się, że szczepionka BioNTech/Pfizer jest jedną z najbardziej obiecujących. Tym ważniejsze jest więc odzyskanie utraconego zaufania, zwłaszcza wśród osób starszych" – podsumowano. Z kolei „Münchner Merkur" ostro skrytykowała ministra zdrowia Niemiec. „Jens Spahn wypowiedział zdanie, które może się na nim i rządzie Niemiec zemścić: »wszystko przebiega zgodnie z planem«. No cóż, może ten plan nie był najlepszy. I w ten sposób poczucie obywateli, że Niemcy dobrze poradziły sobie z koronakryzysem, zmienia się w kompletne przeciwieństwo ” – stwierdzono. „Brak długoterminowej strategii: ochrony domów opieki, skutecznej aplikacji przeciwko koronie, funkcjonujących zajęć zdalnych w szkołach Berlin stale usprawiedliwia, wskazując szczepienia jako najlepszą strategię długoterminową. Tyle, że jeśli strategia szczepień okaże się dyletancka, nie pozostanie wiele, z czego rzecznicy niemieckiej polityki mogli by być dumni” – czytamy.
