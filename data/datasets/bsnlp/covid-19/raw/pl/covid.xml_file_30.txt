30
pl
2021-01-04
http://www.fromtheweb.eu
Starosta z PiS zaszczepiony poza kolejnością. Solidarna Polska żąda dymisji Tomasz Pajączek

Solidarna Polska domaga się dymisji starosty nyskiego z PiS, Andrzeja Kruczkiewicza, który zaszczepił się na COVID-19 poza kolejnością. W weekend do prezesa PiS skierowano już wniosek o zawieszenie Kruczkiewicza w prawach członka partii. Tymczasem za przyjęcie szczepionki poza kolejnością inny z członków PiS, starosta opatowski Tomasz Staniek, został usunięty ze struktur partii.



Starosta nyski z PiS zaszczepił się na COVID-19 pod koniec ubiegłego roku. Jak zapewnił w wydanym oświadczeniu w ogóle o to nie zabiegał; Na razie nie wiadomo, jakie konsekwencje poniesie Andrzej Kruczkiewicz; Solidarna Polska liczy, że radni PiS w powiecie nyskim jeszcze dziś złożą wniosek o odwołanie Kruczkiewicza z zajmowanego stanowiska; Starosta nyski Andrzej Kruczkiewicz zaszczepił się przeciwko koronawirusowi 29 grudnia. Zrobił to poza kolejnością, ponieważ nie należy do grupy 0. Informację o przyjęciu przez niego szczepionki podał dyrektor nyskiego szpitala Norbert Krajczy. Sam Kruczkiewicz odniósł się do sprawy 2 stycznia. W specjalnym oświadczeniu napisał, że jego intencją nie było szczepienie się poza kolejnością i w ogóle o to nie zabiegał. "Fakt mojego zaszczepienia wyniknął z wyraźnego zaproszenia od Dyrektora ZOZ w Nysie Pana Norberta Krajczego i nie było to z mojej strony w żaden sposób zaplanowane" – podkreślił Andrzej Kruczkiewicz.



„Pan Dyrektor Norbert Krajczy zaprosił mnie, abym mu towarzyszył przy szczepieniu i zapewnił mnie, że jest to zgodne ze wszystkimi procedurami, nad którymi on czuwa” – dodał. Kruczkiewicz zaznaczył też, że oddaje się do dyspozycji władz PiS i jest gotów ponieść konsekwencje. Tego samego dnia przewodnicząca opolskich struktur PiS w prawach członka partii. Przypomnijmy, za zaszczepienie się poza kolejnością starosta opatowski Tomasz Staniek został usunięty ze struktur PiS . „Zasady obowiązują wszystkich” – pisał na Twitterze Krzysztof Sobolewski, szef komitetu wykonawczego PiS.



Czy Kruczkiewicz podzieli jego los? Nie wiadomo. Z szefową opolskich struktur PiS nie udało nam się dziś skontaktować. Zobacz także: Solidarna Polska domaga się dymisji starosty z PiS. Tymczasem Solidarna Polska wezwała wczoraj starostę nyskiego do rezygnacji z zajmowanego stanowiska. „W sytuacji, w której w pierwszej kolejności szczepieniu poddawany jest personel medyczny, będący na pierwszej linii frontu walki z pandemią od wielu miesięcy, tego rodzaju zachowanie określamy jako skandaliczne, nieakceptowalne i nieetyczne. Uderza ono w podstawy całej strategii walki z COVID-19, przyjętej przez rząd Zjednoczonej Prawicy. Wczorajsze oświadczenie Pana starosty i próba zrzucenia w nim odpowiedzialności na osoby trzecie jedynie ten fatalny obraz pogłębia” – napisali w specjalnym oświadczeniu przedstawiciele Solidarnej Polski w woj. opolskim. Podkreślili też, że jeśli Kruczkiewicz nie poda się do dymisji, liczą, że radni PiS w radzie powiatu nyskiego sami złożą wniosek o jego odwołanie ze stanowiska. „Wniosek otrzyma wsparcie dwóch radnych Solidarnej Polski w powiecie nyskim” – zapewnili przedstawiciele Solidarnej Polski.
