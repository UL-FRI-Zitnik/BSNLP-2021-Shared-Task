308
pl
2021-01-02
http://www.fromtheweb.eu
Meksyk: Pół godziny po szczepieniu 32-latka trafiła na OIOM

Według piątkowego oświadczenia resortu zdrowia lekarka dostała konwulsji, miała trudności z oddychaniem, na jej ciele stwierdzono wysypkę. Stan kobiety oceniany jest jako stabilny. Wstępną diagnozą jest zapalenie mózgu i rdzenia kręgowego. Kobieta miała w przeszłości reakcje alergiczne na antybiotyki - sulfametoksazol i trimetoprim. Ministerstwo zdrowia podało, że trwają badania przyczyny choroby 32-latki. Resort dodał, że podczas badań klinicznych nad szczepionką nie wykazano dotąd ani jednego przypadku zapalenia mózgu i rdzenia kręgowego w wyniku szczepienia. Szczepienia z użyciem szczepionki Pfizer/BioNTech trwają w Meksyku od 24 grudnia.
