16
pl
2021-01-04
http://www.fromtheweb.eu
"99 procent skuteczności". Dr Krzysztof Kucharczyk o szczepionkach przeciw COVID-19

- Szczepionki mRNA są najnowszą technologią, chociaż od lat stosowaną np. w przemyśle weterynaryjnym. Trzy lata temu współpracowałem nad taką szczepionką dla drobiu i jej skuteczność wynosiła 99 procent - mówił w Programie 1 Polskiego Radia biotechnolog dr Krzysztof Kucharczyk.

Na świecie rozpoczęły się programy szczepień przeciwko koronawirusowi, które mogą położyć kres trwającej pandemii COVID-19.

Polska w ramach Narodowego Programu Szczepień zakupiła do tej pory ponad 60 mln dawek szczepionki (większość producentów wskazuje, że w celu osiągnięcia maksymalnej skuteczności pacjent powinien przyjąć dwie dawki - red.) przede wszystkim z firm Astra Zeneca (16 mln dawek), Pfizer/BioNTech (16,74 mln) oraz Janssen Pharmaceutica NV /Johnson & Johnson (16,98 mln).

Bezpieczeństwo na pierwszym miejscu. W dystrybucji pojawią się także szczepionki wyprodukowane przez CureVac (5,65 mln dawek) oraz Moderna (6,69 mln). Spośród tych firm Pfizer/BioNTech oraz Moderna jako pierwsze uzyskały możliwość dopuszczenia swoich szczepionek do obrotu. Dr Krzysztof Kucharczyk mówił w "Sygnałach Dnia" m.in. o różnicach między preparatami. - W szczepionkach Pfizer i Moderna ich składnik informuje organizm jak wytworzyć fragment wirusa i uczulić układ immunologiczny - tłumaczył. - W przypadku Astra Zeneca transport informacji genetycznej ze strzykawki do komórki jest szybszy - wskazywał. Czytaj także: Doktor zwracał uwagę na to, że bezpieczeństwo produktów medycznych jest podstawowym tematem analizowanym przed dopuszczeniem do użycia. - Tak też jest w przypadku szczepionek przeciw COVID-19 - dodał. Zapraszamy do wysłuchania rozmowy.
