289
pl
2021-01-02
http://www.fromtheweb.eu
Grodzki o szczepieniach: Podział jest trochę sztuczny

- Zróbmy wszystko żeby szczepić każdego, kto będzie chciał być zaszczepiony jak najszybciej - zaapelował marszałek Senatu Tomasz Grodzki.

Od niedzieli prowadzona jest w Polsce akcja szczepień przeciw koronawirusowi. W pierwszej kolejności szczepionki podawane są pracownikom służby zdrowia i seniorom. Jak się okazało, osoby spoza grupy 0 były szczepione na Warszawskim Uniwersytecie Medycznym. Wśród 18 osób, które przyjęły Comirnaty, a które zgodziły się zostać ambasadorami akcji szczepień, są m.in. Krystyna Janda i Leszek Miller. O prowadzonej akcji szczepień mówił w rozmowie z Polskim Radiem marszałek Senatu Tomasz Grodzki. Jego zdaniem podział na grupy jest " trochę sztuczny i niekoniecznie stosowany w innych krajach". Poniżej dalsza część artykułu.

W ocenie marszałka podział na grupy nie sprzyja tworzeniu klimatu wokół szczepień. - Jeżeli oni zaczną natykać się na bariery biurokratyczne, czy odtrącanie, to ten efekt zostanie niepotrzebnie zniweczony. Zróbmy wszystko żeby szczepić każdego, kto będzie chciał być zaszczepiony jak najszybciej - zaapelował. - Idea jest prosta: nie marnujemy żadnej szczepionki, dwa: szczepimy jak najwięcej ludzi po to, żeby osiągnąć odporność populacyjną jak najszybciej - mówił Grodzki.
