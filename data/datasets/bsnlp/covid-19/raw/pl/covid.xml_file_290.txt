290
pl
2021-01-02
http://www.fromtheweb.eu
Pracownik szpitala zatrzymany. Celowo niszczył szczepionki

Policja z Wisconsin w USA zatrzymała farmaceutę, który podejrzany jest o celowe zniszczenie setek dawek szczepionki przeciw koronawirusowi. Mężczyzna umyślnie miał wyjąć szczepionki z lodówki na dwie noce.

Do zatrzymania doszło w czwartek w mieście Grafton, około 30 kilometrów na północ od Milwaukee. Mężczyzna został już zwolniony ze szpitala i przebywa obecnie w areszcie. Motyw jego działania nie jest znany. Zdaniem policji mężczyzna wiedział, że szczepionki będą bezużyteczne, a osoby, które otrzymają swoje dawki będą żyły w przekonaniu, że zapewniono im ochronę. Rzecznik szpitala poinformował, że podejrzany celowo wyjął 57 fiolek szczepionki. Zrobił to dwie noce pod rząd. Zepsute szczepionki Moderny mogły być podane 570 osobom. Poniżej dalsza część artykułu.

Początkowo farmaceuta tłumaczył, że wyjął szczepionki z lodówki, aby zrobić w środku miejsce na inne leki. Później miał zapomnieć o ponownym schowaniu fiolek. Szczepionka opracowana przez Modernę może przebywać 12 godzin poza lodówką. Wyrzucone ze szpitala szczepionki były warte około 10 tys. dolarów. Rzecznik dodał na konferencji prasowej, że farmaceuta przyznał się do celowego działania. Moderna zapewnia, że podanie szczepionek, które przebywały poza lodówką nie przyniesie niepożądanych efektów u pacjentów.
