218
pl
2021-01-03
http://www.fromtheweb.eu
Szczepienia artystów wywołały burzę. Jaśkowiak: Naród powinien dbać o swoje elity

Od kilku dni nie milkną echa dyskusji dotyczącej szczepień, które poza kolejnością mieli przyjąć przedstawiciele branży artystycznej. Prezydent Poznania odniósł się do zaistniałej sytuacji we wpisie na Facebooku.



„Uważam, że artyści są naszym dobrem narodowym. Dajemy im ordery, robimy sobie z nimi zdjęcia, dokonujemy wpisów na Facebooku. A może warto o nich zadbać bardziej konkretnie, póki żyją?” – napisał Jacek Jaśkowiak w mediach społecznościowych. W dalszej części wpisu prezydent Poznania poinformował, kto jego zdaniem powinien mieć pierwszeństwo przyjęcia szczepionki przeciwko koronawirusowi. „Gdyby to ode mnie zależało, w pierwszej kolejności zaszczepiłbym honorowych obywateli Miasta Poznania, w tym Agnieszkę Duczmal, czy Andrzeja Wituskiego. Naród powinien dbać o swoje elity. W Polsce, gdzie władza, mentalnie tkwiąca w socjalizmie, systemowo je niszczy, wciąż mamy z tym problem” – napisał Jacek Jaśkowiak. facebook Koronawirus w Polsce. Ruszyły szczepienia. W ostatnich dniach grudnia w Polsce ruszyły szczepienia przeciw COVID-19 osób z tzw. grupy 0. Należą do niej pracownicy szpitali, ale zaszczepieni w pierwszym terminie mogą być także członkowie ich rodzin oraz pacjenci przebywający w szpitalu, których stan zdrowia na to pozwala. Wkrótce zaczęły Otrzymanie pierwszej dawki szczepionki potwierdziła Krystyna Janda, Maria Seweryn, Andrzej Seweryn, Wiktor Zborowski oraz Magda Umer. Przyjęcie szczepionek poza kolejnością wywołało lawinę krytycznych komentarzy . Jeszcze na zorganizowanej w piątek konferencji prasowej szef KPRM Michał Dworczyk i minister zdrowia Adam Niedzielski wyrazili „kategoryczny brak akceptacji” dla tego typu incydentów.
