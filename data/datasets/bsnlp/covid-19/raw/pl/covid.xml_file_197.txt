197
pl
2021-01-03
http://www.fromtheweb.eu
Prezydent Poznania wywołał burzę w sieci. Broni artystów zaszczepionych poza kolejnością

Kilka dni temu burzę w sieci wywołała wiadomość, że w szpitalu WUM poza kolejnością zaszczepionych na koronawirusa zostało kilkunastu polskich aktorów, artystów czy polityków. Teraz równie duże kontrowersje wywołał prezydent Poznania Jacek Jaśkowiak, który w całym procederze nie widzi niczego złego i uważa, że powinniśmy "dbać o swoje elity". Pod koniec grudnia w mediach społecznościowych wybuchła afera, gdy przyjęciem szczepionki przeciw COVID-19 pochwalili się m. in. Krystyna Janda, Andrzej Seweryn i Leszek Miller. Tymczasem Narodowy Program Szczepień zakłada, że obecnie szczepione są wyłącznie osoby z grupy 0, czyli medycy, ich rodziny lub pacjenci szpitali, w których odbywają się szczepienia. Cała reszta Polaków musi cierpliwie czekać na swoją kolej.
