uk-10262
uk
2021-01-28
http://www.fromtheweb.eu
У США ще одна вакцина від коронавірусу вийшла на фінальну стадію випробувань 

1 хв читати 

Компанія Novavax перейшла до фінальної стадії випробувань своєї вакцини від коронавірусу в США, повідомляє в понеділок газета Financial Times. 

"Доки у світі лютує пандемія COVID-19, це випробування - критичний крок на шляху до створення глобального портфоліо безпечних й ефективних вакцин, щоб захистити населення світу", - сказав виконавчий директор Novavax Стенлі Ерік. 

Компанія отримала на дослідження вакцини до $1,6 млрд у рамках програми адміністрації американського президента Дональда Трампа "Операція надсвітлова швидкість". Вона планує залучити до участі у випробуваннях до 30 тис. учасників. Приблизно чверть випробуваних буде старше 65 років, щонайменше 15% становитимуть афроамериканці. 

Випробування препарату Novavax відбуваються не тільки в США, а й у Мексиці, Великій Британії і ПАР. Результатів досліджень у Британії очікують у першому кварталі 2021 року. Вакцину можна зберігати за температури 2-8 градусів за Цельсієм, що вигідно відрізняє її від препарату BioNTech і Pfizer. 

Влада США вже розпочала вакцинацію препаратами Pfizer/BioNTech і Moderna. Але, як сказав головний інфекціоніст країни Ентоні Фаучі агентству Associated Press, щоб імунізувати до 85% населення країни, знадобляться вакцини від більше ніж двох компаній. 

З початку пандемії в США заразилися на коронавірус понад 19,5 млн осіб, померли понад 341 тис.
