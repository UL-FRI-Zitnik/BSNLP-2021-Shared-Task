uk-10228
uk
2021-01-28
http://www.fromtheweb.eu
Пандемія: у Франції розширюють дію комендантської години 

Субота, 9 січня 2021, 16:47 

Франція планує розповсюдити дію комендантської години на ще вісім департаментів. 

Про це заявив прем’єр Франції Жан Кастекс, посилаючись на "жорстку та необхідну" відповідь на тлі протестів проти обмежень в окремих містах, повідомляє "Європейська правда" з посиланням на The Local. 

Франція посилює свої антивірусні обмеження в зв'язку зі зростанням кількості випадків. Після свят було запроваджено комендантську годину з 18.00 у 15 зі 101 департаменту, у решті департаментів комендантська година наставала з 20.00. 

Нові департаменти, які, ймовірно, будуть підпадати під дію розширеної комендантської години, знаходяться переважно на сході країни, включаючи Нижній Рейн, Верхній Рейн та Узбережжя, а також центральний район Шер. 

"Усі усвідомлюють, що епідемія не послаблюється, навіть навпаки -вона посилюється в деяких районах", - сказав Кастекс. 

Він також захищав урядову стратегію розповсюдження вакцин. 

Опитування громадської думки показують, що близько половини французького населення скептично ставляться до вакцинації - їхня опозиція значно вища, ніж у сусідніх країнах. 

Міністр охорони здоров'я Олів'є Веран наголосив, що Франція буде нарощувати рівень щеплень з найближчого тижня. 

Читайте нас у Telegram. Підписуйтесь на наш канал "УП. Кляті питання"
