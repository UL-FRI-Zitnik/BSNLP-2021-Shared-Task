uk-10329
uk
2021-01-28
http://www.fromtheweb.eu
Newsweek: У США пояснили, скільки людей повинні зробити щеплення, щоб пандемія COVID-19 закінчилася 

Але, за словами головного американського інфекціоніста, ще до встановлення колективного імунітету дія вакцин буде помітною. 

Вакцинуватися повинні до 85% населення, щоб покінчити з коронавірусом / фото REUTERS 

Головний інфекціоніст США доктор Ентоні Фаучі підрахував, що приблизно 70-85% громадян повинні зробити щеплення від COVID-19, щоб почалося "різке скорочення" випадків зараження. Якщо стільки людей зроблять щеплення, з'явиться так званий "колективний імунітет", тобто ситуація, коли інфекція не може поширюватися через імунізацію значної частини населення. 

Читайте такожThe Guardian: Після мутації COVID-19 не можна просто чекати щепленняЯк пише Newsweek, в США ці 70-85% означають, що потрібно зробити щеплення приблизно 230-279 мільйонам людей. Адже загальна кількість населення в країні становить понад 328 мільйонів. Фаучі пояснив, що без такої масштабної імунізації може початися "хронічний стан поширення інфекції на низькому рівні". А можливості остаточно покінчити з пандемією будуть серйозно підірвані. 

Головний інфекціоніст США також пояснив, що скорочення випадків зараження коронавірусом буде помітне ще до того, як 70-85% громадян зроблять щеплення. Ефект стане очевидним ще на 20%. 

"Ви побачите скорочення у поширенні інфекції серед громади за довго до досягнення 70-85%. Але повного контролю над пандемією все ще не буде. Гадаю, коли ви вакцинуєте 20%, 25%, 30%, 40%, 50%, ви будете бачити дедалі більше скорочення нових випадків зараження", - пояснив вчений, який очолює Національний інститут алергії й інфекційних захворювань США. 

Він додав, що коли щеплення зроблять 85% громадян, відбудеться "різке скорочення зараження". На питання про те, як довго триватиме пандемія, якщо значна частина людей не захочуть робити щеплення, Фаучі відповів, що такий сценарій "негативно позначиться на нашій здатності стримати й закінчити цю пандемію". 

"Якщо значну частину населення не вдасться вакцинувати, а група непокірних не дозволить досягти колективного імунітету, може з'явитися хронічний стан низького рівня зараження", - сказав він. 

"Але щоб взяти пандемію під контроль, дуже важливо, щоб переважна більшість людей зробила щеплення", - пояснив американський вчений. 

Вакцина від коронавірусу: коли буде в Україні? 

Розробники німецької фармацевтичної компанії BioNTech спільно з американською корпорацією Pfizer домоглися в третій фазі випробувань вакцини високого показника ефективності. У випробуваннях брали участь 43 538 добровольців, яким вводили вакцину і плацебо. Серед усіх учасників випробувань захворіли на коронавірусну інфекцію 94 людини. За даними виробників, серйозних побічних дій вакцини під час досліджень не виявлено. 

Згідно з наявними прогнозами, компанії виготовлять 50 мільйонів доз вакцини у 2020 році і понад одного мільярда - в 2021-му. 

Президент України Володимир Зеленський попросив канцлерку Німеччини Ангелу Меркель врахувати інтереси України при плануванні поставок майбутньої вакцини від COVID-19. 

В Україні вже затвердили план вакцинації населення. В уряді зазначили, що план буде оновлюватися в залежності від вихідних даних. 

Президент України Володимир Зеленський поставив міністру охорони здоров'я Максиму Степанову завдання отримати вакцину до кінця зими. 

Читайте новини світу і переклади зарубіжної преси на каналі УНІАН ІноЗМІ
