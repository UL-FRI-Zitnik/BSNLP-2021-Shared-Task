uk-10010
uk
2021-01-28
http://www.fromtheweb.eu
Сама вакцина не зупинить коронавірус – ВООЗ 

Понеділок, 16 листопада 2020, 15:26 

Фото: SSilver/Depositphotos 

Гендиректор Всесвітньої організації охорони здоров'я Тедрос Адханом Гебреєсус вважає, що поява вакцини від коронавірусу не зупинить пандемію COVID-19. 

Джерело: Гебреєсус в Twitter 

Пряма мова: "Сама по собі вакцина не зупинить пандемію COVID-19. Нам все одно потрібно буде продовжити: спостереження, тестування, ізоляцію, відстеження контактів і карантин, заохочувати людей бути обережними". 

A vaccine on its own will not end the #COVID19 pandemic. We will still need to continue: -Surveillance -Testing, isolating & caring for cases -Tracing & quarantining contacts -Engaging communities -Encouraging individuals to be careful #ACTogether #EB147 

Деталі: За його словами, перші поставки вакцини від COVID-19 будуть обмежені, тому пріоритет віддаватимуть працівникам охорони здоров'я, літнім людям та іншим групам ризику. 

Гебреєсус висловив сподівання, що це скоротить кількість смертей і дозволить системам охорони здоров'я впоратися з ситуацією, але при цьому зазначив, що "у вірусу все ще є куди рухатися". 

Передісторія: 

Станом на 16 листопада, у світі зафіксовано 54 мільйони випадків зараження коронавірусом. Успішно перенесли хворобу і вилікувалися 38 мільйонів пацієнтів. При цьому померли 1 324 317 пацієнтів з COVID-19. 

Українська правда 

Читайте нас у Telegram. Підписуйтесь на наш канал "УП. Кляті питання"
