uk-10324
uk
2021-01-28
http://www.fromtheweb.eu
The Guardian: Пандемії завжди закінчуються, що нас чекає в 20-х роках? 

За словами епідеміолога, після зупинки коронавірусу люди захочуть більш інтенсивної соціальної взаємодії, в результаті чого почнуться "гримучі 20-ті" XXI-го століття. 

Пандемія - не новинка для людства, і "світле майбутнє" наступить після 2024 року / REUTERS 

Минув приблизно рік після того, як вчені в Китаї ідентифікували коронавірус SARS-CoV-2 як джерело нової смертельної респіраторної хвороби. 

За цей час більш ніж 1,5 мільйона людей померли від COVID-19 у світі. Економіки багато разів були змушені зупинитися, а суспільства - ізолюватися вдома, дозволяючи святам минати без сімейних зібрань і зустрічей з друзями. Попереду нас чекає рік, впродовж якого доведеться провести найбільш складної з логістичної точки зору кампанії у сфері охорони здоров'я за всі часи. 

Читайте такожКоронавірус почав мутувати: які країни опинилися в зоні ризикуАле, як пише The Guardian, професор Єльського університету й соціальний епідеміолог доктор Ніколас Крістакіс запевняє, що не все так погано. Він вказує на певну закономірність, яку описує в своїй новій книзі "Стріла Аполлона: глибокий і стійкий вплив коронавірусу на наш спосіб життя". 

"Один з аргументів книги полягає в тому, що багатьом людям здається чужим і неприродним все, що з нами відбувається зараз. Але чума - не новинка для нашого виду. Вона лише нова для нас", - пояснив Крістакіс, який спеціалізується на питаннях впливу нашої поведінки на зараження в суспільстві. 

Його книга, спираючись спостереження за тисячоліття, пропонує причину для заспокоєння - чума і пандемії закінчуються. Їм завжди наступає кінець. І це ставалося ще до того, як у людства з'являлися вакцини. Те, як ми реагуємо на інфекцію (через соціальне дистанціювання, наприклад) визначає силу удару пандемій по нашому суспільству. Крім того, хоч поширення вакцин від Pfizer i Moderna буде найбільшим викликом для охорони здоров'я в наш час, ці препарати стали одним з найбільших досягнень людства. 

Якщо людству вдасться вакцинувати досить велику частину населення (за певними підрахунками, приблизно 75%), можна буде побороти пандемію значно раніше й з меншою кількістю смертей, ніж вона б закінчилася сама. 

Потім, коли пандемія закінчиться, часто наступає період, під час якого люди прагнуть широкої соціальної взаємодії. Крістакіс передбачає, що нас чекають другі "гримучі 20-ті". Перші наступили після пандемії іспанського грипу в 1918 році. 

"Під час пандемій спостерігається загострення релігійності. Люди стають скромними, заощаджують гроші, уникають ризиків. І ми спостерігаємо все це зараз, так само як і під час пандемій впродовж сотень років", - каже експерт. 

Економіки стародавніх цивілізацій теж зазнавали краху в часи поширення інфекцій. 

"Багато людей, здається, думають, що дії наших урядів сповільнюють економіку. Але це не так. Вірус змушує економіку сповільнитися. Тому що економіки зазнавали краху навіть в стародавні часи, коли в часи чуми не було урядів, які б наказували закрити школи чи ресторани", - додав Крістакіс. 

Читайте такожВ Іспанії на COVID-19 перехворіли близько 10% населенняВін додав, що активне майбутнє не наступить доти, поки суспільство не розбереться з поширенням вакцини. Вірогідно, цей процес займе 2021 рік. Відновлення від соціально-економічних ударів пандемії, швидше за все, буде тривати до 2023 року. Але з 2024 року людство знову буде заповнювати стадіони, клуби й насолоджуватися процвітанням мистецтва. 

"В 2024 році всі ці пандемічні тенденції будуть розвернуті. Люди будуть невблаганно шукати соціальної взаємодії, яка може включати сексуальну розпусність, активне витрачання грошей і скорочення релігійності", - вважає Крістакіс.
