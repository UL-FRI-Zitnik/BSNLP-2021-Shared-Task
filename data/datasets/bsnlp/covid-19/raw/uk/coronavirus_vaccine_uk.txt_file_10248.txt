uk-10248
uk
2021-01-28
http://www.fromtheweb.eu
Чи зможе вакцина від COVID-19 завершити пандемію 

У ВООЗ заявили, що створення вакцини від коронавірусної інфекції не завершить світову пандемію. 

Про це заявив директор Європейського регіонального бюро ВООЗ Ганс Клюге, - пише "Укрінформ". 

У європейському представництві ВООЗ заявляють, що майбутня вакцина від коронавірусної хвороби не завершить пандемію, та сумніваються, що вона буде однаково ефективною для всіх груп населення. 

"Я весь час чую: "Вакцина завершить пандемією". Звичайно, ні! Ми навіть не знаємо, чи вакцина допоможе всім групам населення. Зараз ми бачимо деякі ознаки того, що вона допоможе одній групі, а іншій ні. Кінець пандемії - це момент, коли ми як спільнота навчимося жити з цією пандемією. І це залежить від нас, в цьому позитив", - зазначив чиновник. 

Крім того, у ВООЗ прогнозують зростання кількості смертей від коронавірусної хвороби в країнах Європи вже з наступного місяця. Збільшення кількості смертей буде пов'язано зі зростанням кількості випадків захворювання. 

"Ситуація ускладнюється. У жовтні та листопаді ми побачимо більшу кількість смертей", - додав Клюге.
