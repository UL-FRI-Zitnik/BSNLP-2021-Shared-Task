uk-10012
uk
2021-01-28
http://www.fromtheweb.eu
Лікар розповів, кому вакцина від COVID-19 не потрібна 

На думку лікаря, на цей час вакцина не є рішенням, оскільки про неї мало відомо. 

Експерт пояснив, чи потрібна вакцина тим, хто перехворів на коронавірус / фото REUTERS 

Тим, хто вже перехворів на COVID-19, вакцина не буде потрібною. 

Про це повідомив лікар-інфекціоніст Євген Дубровський в ефірі телеканалу «Україна 24». Він зазначив, що у людей, які побороли коронавірус, набагато сильніший імунітет проти справжнього захворювання, ніж можна отримати шляхом вакцинування. 

«Навіщо? Людина вже перехворіла, її імунна система виробила набагато сильніший імунітет проти справжнього захворювання, ніж вакцина намагається його зімітувати. Загалом до вакцини треба ставитися спокійно», - заявив лікар. 

На його думку, на цей час вакцина не є рішенням, тому що про неї мало відомо. 

«Так, це благо для людства, це точно буде колись рішенням. Але зараз його немає, ми не знаємо, що за вакцина. Я абсолютно не збираюся лаяти, бо як лікар я не можу сказати, я «за» чи «проти», я не знаю, як вона працює», - зазначив Дубровський. 

Вакцина від коронавірусу: останні досягнення розробників 

Розробники німецької фармацевтичної компанії BioNTech спільно з американською корпорацією домоглися в третій фазі випробувань вакцини найкращого показника ефективності, показавши 90-відсотковий результат. 

У випробуваннях брали участь 43 538 добровольців, яким вводили вакцину і плацебо. Серед усіх учасників випробувань захворіли на коронавірусну інфекцію 94 людини. За даними виробників, серйозних побічних дій вакцини під час досліджень не виявлено. 

Згідно з наявними прогнозами, компанії виготовлять 50 мільйонів доз вакцини у 2020 році і понад одного мільярда - в 2021-му. 

Президент України Володимир Зеленський попросив канцлерку Німеччини Ангелу Меркель врахувати інтереси України при плануванні поставок майбутньої вакцини від COVID-19.
