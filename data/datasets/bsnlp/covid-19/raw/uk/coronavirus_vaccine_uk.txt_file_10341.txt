uk-10341
uk
2021-01-28
http://www.fromtheweb.eu
Останній випуск 

Наступне 

Студія Вашингтон 

Більше ТБ 

В ЄС готуються 27 грудня почати масові щеплення від коронавірусу, схваливши вакцину Pfizer-BioNTech 

В ЄС готуються 27 грудня почати масові щеплення від коронавірусу, схваливши вакцину Pfizer-BioNTech 

Європейська комісія, виконавчий орган Європейського Союзу, у понеділок схвалила застосування вакцини від коронавірусу, розробленої компаніями Pfizer і BioNTech, після того як Європейське агентство лікарських засобів оголосило позитивні результати перевірки ефективності і безпечності препарату. 

Уряди Німеччини, Франції, Італії та Австрії повідомили, що обладнують центри для імунізації населення, яку планують почати 27 грудня. 

(Вакцина) буде доступна для усіх країн ЄС одночасно на однакових умовах. 

Урсула фон дер Ляєн 

ЄС раніше зробив замовлення на 300 мільйонів доз вакцини Pfizer-BioNTech, яких вистачить на імунізацію 150 мільйонів людей двома щепленнями з тритижневою перервою. 

«Ми додали важливий розділ до історії європейського успіху, зробивши доступною для європейців першу вакцину від COVID-19. Будуть також інші. Вона буде доступна для усіх країн ЄС одночасно на однакових умовах», - проголосила президент Європейської комісії Урсула фон дер Ляєн. 

Вона також повідомила, що вакцину з фармацевтичного заводу у Бельгії впродовж наступних кількох днів розвезуть по 27 країнах Євросоюзу. 

Німецький міністр охорони здоров’я Єнс Шпан раніше заявив, що країни ЄС свідомо пішли шляхом солідарності, а не змагання кожної окремої держави за швидше отримання більшої кількості доз вакцин. 

Уряди прагнуть проводити щеплення якомога швидше, але виробники визнають, що виготовлення не встигає за величезним попитом. 

Раніше цього місяця вакцину Pfizer-BioNTech вже ліцензували і почали використовувати у Великій Британії та у Сполучених Штатах. 

США нещодавно також затвердили і почали застосовувати другу вакцину від коронавірусу, розроблену компанією Moderna. 

Європейські контролюючі органи опинилися під потужним тиском закликів якомога швидше ліцензувати вакцину від коронавірусу і рішення Європейського агентства лікарських засобів, яке мало бути оголошене 29 грудня, перенесли на ближчу дату 21 грудня. 

Посадовці у Європі кажуть, що вони на відміну від США та Великої Британії не пішли шляхом пришвидшеного тимчасового ліцензування вакцини для термінового використання, а натомість провели усі належні процедури у трохи пришвидшеному режимі. 

Тепер фармацевтичні компанії ще повинні надавати додаткову інформацію і через рік для вакцини потрібно буде поновлення ліцензії. 

Дивіться також: Вірус вийшов з-під контролю: Велика Британія відрізана від світу. Відео
