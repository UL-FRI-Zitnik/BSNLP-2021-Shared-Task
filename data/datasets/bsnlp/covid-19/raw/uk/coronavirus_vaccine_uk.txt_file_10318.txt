uk-10318
uk
2021-01-28
http://www.fromtheweb.eu
У січні 2020 року Moderna оголосила про розробку РНК-вакцини[en], під назвою mRNA-1273, для індукування імунітету до SARS-CoV-2.[9][10][11] Технологія Moderna — це сполука з модифікованою нуклеозидами матричною рибонуклеїновою кислотою[en] (modRNA), під назвою mRNA-1273, яка індукує імунітет до SARS-CoV-2, кодуючи префузійно стабілізований шиповий (S) білок, присутній на поверхні оболонки SARS-CoV-2. З моменту оголошення акції Moderna різко зросли, і генеральний директор та інші керівники корпорацій розпочали великі програмні продажі своїх акцій.[12] 

25 травня 2020 року Moderna розпочала фазу IIa клінічного дослідження, до якої було залучено 600 дорослих учасників для оцінки безпеки та відмінностей у відповіді антитіл на дві дози кандидата на вакцину mRNA-1273, яке планується завершити в 2021 році.[20] У червні 2020 року Moderna досягла домовленостей про партнерські стосунки з Catalent[en], відповідно до яких Catalent заповнюватиме та пакуватиме кандидата на вакцину. Catalent також мала забезпечити зберігання та розповсюдження.[21] 

9 липня Moderna повідомила про укладену виробничу угоду з Laboratorios Farmacéuticos Rovi на випадок схвалення вакцини.[22] 

14 липня 2020 року вчені Moderna опублікували попередні результати I фази клінічного дослідження ескалації дози mRNA-1273, яке показало дозозалежну індукцію нейтралізуючих антитіл проти S1/S2 вже через 15 днів після ін'єкції. Помірний та шкідливий вплив[en], такий як гарячка, втома, головний біль, міалгія та біль у місці ін'єкції, спостерігались у всіх групах дозування, але часто спостерігались при збільшенні дозування.[23][24] Вакцина в низьких дозах була визнана безпечною та ефективною для допуску до III фази клінічного дослідження із застосуванням двох доз по 100 мкг, введених через 29 днів.[23] 

У липні 2020 року Moderna оголосила у попередньому звіті в рамках державно-приватного партнерства Operation Warp Speed[en], що кандидат на викцину призвів до вироблення організмом нейтралізуючих антитіл[en] у здорових дорослих на І фазі клінічного дослідження.[23][25] «При застосуванні дози 100 мікрограмів, яку „Модерна“ просуває до більш масштабних досліджень, усі 15 пацієнтів відчували побічні ефекти, включаючи втому, озноб, головний біль, біль у м'язах та біль у місці ін'єкції».[26] Проблемні вищі дози були виключені в липні з майбутніх досліджень.[26] 

Moderna та Національний інститут алергії та інфекційних захворювань[en] 27 липня 2020 розпочали III фазу клінічних досліджень в США, плануючи зарахувати та розподілити 30 000 добровольців до двох груп — одна група отримувала дві дози вакцини mRNA-1273 по 100 мкг, а інша отримувала плацебо 0,9 % хлориду натрію.[27] Станом на 7 серпня зареєструвалось понад 4 500 добровольців. 

У вересні 2020 року Moderna опублікувала детальний план вивчення результатів клінічного дослідження.[28] 30 вересня генеральний директор Стефан Бансель заявив, що, якщо дослідження буде успішним, вакцина може бути доступна для суспільства вже наприкінці березня або на початку квітня 2021 року.[29] Станом на жовтень 2020 року Moderna завершила реєстрацію 30 000 учасників, необхідних для проведення III фази клінічних досліджень.[30] Національний інститут охорони здоров'я США оголосив 15 листопада 2020 року, що загальні результати досліджень були позитивними.[31] 

30 грудня 2020 року Moderna опублікувала результати III фази клінічного дослідження, вказуючи на ефективність у 94 % у запобіганні зараженню COVID-19.[32][33][34] Побічні ефекти включали грипоподібні симптоми, такі як біль у місці ін'єкції, втома, біль у м'язах та головний біль.[33] Клінічне випробування триває і має завершитися наприкінці 2022 року.[35] 

У листопаді 2020 року журнал Nature повідомив, що «хоча цілком можливо, що відмінності в рецептурах LNP або вторинних структурах мРНК можуть спричинити відмінності в термостабільності [між Moderna та BioNtech], багато експертів підозрюють, що обидва вакцинні препарати в підсумку матимуть однакові вимоги до зберігання та термінами зберігання в різних температурних умовах».[36] 

Із вересня 2020 року компанія Moderna використовує тест Elecsys Anti-SARS-CoV-2 S компанії Roche Diagnostics[en], схвалений Управлінням з продовольства і медикаментів США (FDA) згідно з дозволом на екстрене використання (EUA) 25 листопада 2020 року. За словами незалежного постачальника клінічних аналізів у мікробіології, «це полегшить кількісне вимірювання антитіл до SARS-CoV-2 та допоможе встановити кореляцію між індукованим захистом вакцини та рівнем антитіл до рецепторів зв'язування (RBD)». Про партнерство Roche повідомила 9 грудня 2020 року.[37] 

Огляд Управління з продовольства і медикаментів США у грудні 2020 року проміжних результатів клінічних випробувань III фази mRNA-1273 показав, що він є вакцина безпечна та ефективна проти інфекції COVID-19, що призвело до видачі дозволу на екстрене використання у США.[3] 

Залишається невідомим, чи є кандидат на вакцину Moderna безпечним чи ефективним для людей молодше 18 років, наскільки довго він забезпечує імунну відповідь[en], чи потрібна регенераційна ін'єкція[en],[33] чи ефективний він для кольорових людей.[38] 

Результати дослідження вакцини, розробленої Moderna, послідували за попередніми результатами дослідження кандидата на вакцину Pfizer-BioNTech BNT162b2, причому Moderna демонструє подібну ефективність, але вимагає зберігання при температурі стандартного медичного холодильника 2–8 °C до 30 днів або -20 °C протягом чотирьох місяців, тоді як кандидат Pfizer-BioNTech вимагає зберігання в ультрахолодних морозильних камерах[en] при температурі між -80 і -60 °C.[39][33] Індія та інші країни з низьким рівнем доходу мають лише ємності для холодових ланцюгів для холодильного зберігання.[40][41] 

Проміжний первинний аналіз ефективності базувався на наборі протоколів, які складалися з усіх учасників із негативним вихідним статусом SARS-CoV-2 і які отримували 2 дози досліджуваного препарату за графіком без основних відхилень протоколу. Основною кінцевою точкою ефективності була ефективність вакцини для запобігання визначеному протоколом COVID-19, що виникає принаймні через 14 днів після другої дози. Результати розглядалися в рамках сліпого експерименту. Первинний критерій успішної ефективності буде дотриманий, якщо нульова гіпотеза ефективності вакцини ≤30 % буде відхилена як на проміжному, так і на первинному аналізі. Представлений аналіз ефективності базується на даних на першому заздалегідь визначеному часовому проміжному моменті аналізу, що складається з 95 окремих випадків.[42] Дані представлені нижче. 

Проміжний аналіз первинної кінцевої точки ефективності проти COVID-19 починаючи з 14 дня після введення 2-ї дози вакцини, відповідно до протоколу набору[42] 

11 серпня 2020 року уряд США уклав угоду про закупівлю 100 мільйонів доз передбачуваної вакцини Moderna,[44] яку, як пише Financial Times, Moderna планувала оцінити від 50 до 60 доларів США за курс вакцинації.[45] У листопаді 2020 року Moderna заявила, що буде стягувати з урядів, які купують її вакцину, від 25 до 37 доларів США за дозу, тоді як ЄС шукає вакцину ціною менше 25 доларів США за дозу за 160 мільйонів доз, які вона планує придбати у Moderna.[46][47] 

У 2020 році Moderna також украла договори про постачання mRNA-1273 з Європейським Союзом на 160 мільйонів доз та з Канадою на 56 мільйонів доз.[48][49] 17 грудня у твіті державного секретаря з питань бюджету Бельгії[en] було сказано, що ЄС заплатить 18 доларів США за дозу, тоді як Нью-Йорк таймс повідомив, що США заплатять 15 доларів США за дозу.[50] 

Станом на грудень 2020 року mRNA-1273 перебувала на етапі оцінки для отримання дозволу на екстрене використання[en] (EUA) у багатьох країнах, що дозволило б швидко розповсюдити вакцину у Великій Британії, Європейському Союзі, Канаді та США.[51][52][53][54] 

7 липня сталі відомо про суперечки між Moderna та державними вченими щодо небажання компанії ділитися даними клінічних досліджень.[62] 

Вагітні та жінки, які годують груддю, були виключені з початкових випробувань, що використовувались для отримання дозволу на екстрене використання,[63] хоча дослідження серед цих групах населення, як очікується, будуть проведені в 2021 році.[64] 

↑ Номер клінічного дослідження NCT04405076 для "Dose-Confirmation Study to Evaluate the Safety, Reactogenicity, and Immunogenicity of mRNA-1273 COVID-19 Vaccine in Adults Aged 18 Years and Older" на вебсайті ClinicalTrials.gov (англ.) 

↑ Ліндсі Р. Баден (30 грудня 2020). Efficacy and Safety of the mRNA-1273 SARS-CoV-2 Vaccine. New England Journal of Medicine: NEJMoa2035389. doi:10.1056/NEJMoa2035389. (англ.) 

↑ Номер клінічного дослідження NCT04470427 для "A Study to Evaluate Efficacy, Safety, and Immunogenicity of mRNA-1273 Vaccine in Adults Aged 18 Years and Older to Prevent COVID-19" на вебсайті ClinicalTrials.gov (англ.)
