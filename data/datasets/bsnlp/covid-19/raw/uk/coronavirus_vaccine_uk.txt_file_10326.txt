uk-10326
uk
2021-01-28
http://www.fromtheweb.eu
Home / COVID-19 / Вакцинування від “ковіду” триває вже в 46 країнах, – ВООЗ 

Вакцинування від “ковіду” триває вже в 46 країнах, – ВООЗ 

16/01/2021 15:36 

Першу доза вакцини від Covid-19 вводять пацієнту в Делі, Індія. Фото: www.business-standard.com 

Кампанія з вакцинації від коронавірусу COVID-19 стартувала вже у 46 країнах. Із них 38 країн – із високим рівнем доходів громадян. 

Про це в суботу, 16 січня, повідомила на брифінгу помічниця гендиректора ВООЗ Маріанджела Сімао, передає “Укрінформ” із посиланням на індійське видання Business Standart. 

Сімао зазначила, що ВООЗ має намір за допомогою механізму COVAX скорегувати ситуацію, щоб вакцинація почалася також і в країнах з низьким рівнем доходу. 

У ВООЗ сподіваються, що це відбудеться у лютому цього року. 

Як відомо, наразі не відомо, коли вакцинування від коронавірусу почнеться в Україні. 

Генеральний директор ВООЗ Тедрос Аданом Гебреєсус наголосив, що протягом найближчих ста днів необхідно розгорнути вакцинацію медичних працівників і населення, яке входить до групи високого ризику. 

“Я хочу, щоб вакцинація проводилася в кожній країні протягом найближчих 100 днів, щоб спочатку захистити медичних працівників та тих, хто входить до групи ризику”, – сказав глава ВООЗ. 

Гебреєсус нагадав, що під час пандемії грипу H1N1, яка вразила світ у 2009-2010 роках, доки країни з низьким рівнем доходу отримали вакцину, пандемія вже закінчилася. 

Як відомо, в межах глобальної ініціативи COVAX щодо вакцинації бідних країн від COVID-19 Україна безплатно отримає 8 млн доз вакцини від коронавірусної хвороби. Їх вистачить на щеплення 4 млн осіб, оскільки вакцина має вводитись двічі. Решту населення потрібно щепити платними законтрактованими вакцинами. У грудні МОЗ України домовився лише з китайською компанією Sinovac про 1,8 млн доз вакцини (за ціною 504 грн за дозу). Фірмою-“прокладкою” виступив харківський “Лекхім”, який заявив, що уклав угоду на п’ять млн доз вакцини Sinovac. Уряд України планує закупівлю й інших вакцин. Голова держпідприємства “Медичні закупівлі України” Арсен Жумаділов звинуватив МОЗ у затримці з контрактуванням вакцин проти коронавірусу. 

Якщо ви знайшли помилку чи одрук, будь ласка, виділіть фрагмент тексту й натисніть Ctrl+Enter. 

〉〉 Кожен читач "Новинарні" має змогу налаштувати щомісячний переказ на довільну суму через сервіс Patreon - на підтримку редакції. Become a Patron! 

Ми виправдовуємо довіру! 

... 

... 

〉〉 Хочете читати більше якісних статей і цікавих новин про Україну, що воює? Підписуйтесь на "Новинарню" в соцмережах: Telegram, Facebook, Twitter. 

Війна з Росією 

Контррозвідники Служби безпеки України затримали на Донеччині розвідника терористичних організацій “ЛДНР” (спецслужба не уточнює, якої конкретно), який надав свідчення причетності РФ до військової агресії на Донбасі. Про це... 

Facebook 

ТУРИЗМ 

Про сайт 

“Новинарня“ – український ньюзрум. Без фейків. В курсі важливих подій. 

Ми пишемо насамперед про війну з російськими окупантами; про Збройні сили та їх розбудову; про армію і військових, силовиків і ветеранів, мобілізованих/демобілізованих, переселенців та їх проблеми; про життя на українському Донбасі й окупованих теренах; безпекові проблеми. Не оминаємо інші варті уваги події в Україні та світі. 

Тримаємо зв’язок! 

Приєднуйтеся до наших сторінок, коментуйте, оцінюйте, пропонуйте цікаві теми. 

Новинарня з вами 

При передруку гіперпосилання на “Новинарню” обов’язкове в першому-другому реченні 

Головний редактор: Дмитро Лиховій 

Запрошуємо до співпраці партнерів, однодумців та рекламодавців e-mail: contact @ novynarnia.com
