uk-10040
uk
2021-01-28
http://www.fromtheweb.eu
Платне щеплення проти коронавірусу в Україні: лікар розповів, коли вакцина з'явиться у вільному доступі 

Лікар вважає, що вже наприкінці весни остання група громадян на вакцинацію зможе зробити щеплення. 

Купити вакцину проти коронавірусу в Україні можна буде вже навесні. Саме тоді почнеться вакцинація на платній основі. 

Про це в ефірі каналу "Україна 24" розповів лікар-імунолог Андрій Волянський. 

За його словами, українці з 5-ї, останньої групи на вакцинацію зможуть зробити щеплення вже навесні. 

"Я думаю, що в березні-квітні почнеться вакцинація на платній основі, тобто ви зможете купити вакцину. Вже навесні країни закінчать вакцинувати всіх своїх громадян. І з'являться надлишки вакцини. Тоді вона буде вже в Україні абсолютно вільно на платній і на безоплатній основі", — сказав він. 

У МОЗ визначили основні групи людей, яких будуть щеплювати найпершими. 

1) січень–квітень 2021 року — люди з критичним ризиком інфікування та розвитку COVID-19 і ті, що виконують критичні функції у боротьбі з пандемією COVID-19; 

2) квітень–червень 2021 року — люди з надзвичайно високим ризиком інфікування та розвитку COVID-19 і ті, що надають медичні послуги; 

3) червень–вересень 2021 року — люди з високим ризиком інфікування та розвитку COVID-19 і ті, що виконують функції з підтримки безпеки та життєдіяльності держави; 

4) вересень 2021 — березень 2022 року — люди з підвищеним ризиком інфікування та розвитку COVID-19 і ті, що виконують функції з підтримки безпеки та життєдіяльності держави. 

5-та група - це ті, хто має бажання провакцинуватися, але не підпадає під групи, зазначені вище. 

Коронавірус: за минулу добу такий діагноз отримали 2 779 українців. І це при тому, що тести зробили понад 32 тисячі людей - вдвічі більше, аніж минулої доби. Що означає така оптимістична статистика? Чи справді епідемія йде на спад? Чи означає це, що ми потроху виробляємо колективний імунітет? Дивіться вже у випуску ТСН о 19:30.
