uk-10338
uk
2021-01-28
http://www.fromtheweb.eu
Україна може отримати вакцину Pfizer: Ляшко пояснив шанси 

Україна має шанс на отримання вакцини проти коронавірусу COVID-19 від компанії Pfizer. Заступник міністра охорони здоровя Віктор Ляшко наголосив, що препарат може надходити вже у лютому. Про це повідомляє ONLINE.UA з посиланням на інтервю LB.ua. 

За словами головного санітарного лікаря, йдеться про мРНК-вакцину, яку необхідно зберігати при температурі між -20 та -80 градусів. 

Вже 6 січня офіційний Київ отримав лист від Глобального альянсу, в якому було прохання підтвердити. що держава спроможна зберігати вакцину, оскільки ініціатива COVAX готова передати 100 тисяч перших доз. Українська сторона належним чином на це відреагувала. 

"Або Moderna, ще точно невідомо. Але швидше Pfizer, оскільки COVAX працює з вакцинами, в яких є дозвіл від ВООЗ на екстрене використання. А єдина мРНК-вакцина, що отримала такий дозвіл, це Pfizer",  пояснив Ляшко. 

Представник МОЗ додав, за ініціативою COVAX також надходитимуть інші медикаменти. Наприклад, вакцина AstraZeneca з меншою ефективністю, аніж Pfizer  70% проти 90%. 

"У лютому з’явиться вакцина і розпочнеться перший етап вакцинації. Буде створено 375 мобільних бригад, які будуть проводити щеплення. Вже 15 січня в нас буде поіменний список. Зараз працюємо з Національною службою здоров’я України та з Мінфіном, щоб оплачувати кожен укол. Знаємо попередній тариф, знаємо, як в електронній системі охорони здоров’я буде обліковуватись кожен провакцинований, яка після цього буде оплата, яка додаткова мотивація для бригади",  резюмував санлікар. 

В Україні ще немає офіційної заявки на реєстрацію згаданого типу вакцини. 

Як повідомляв ONLINE.UA, керівництво Міністерства охорони здоров’я зірвало закупівлю вакцини NVX-CoV2373 американської розробки, яку виготовляє індійська компанія Serum. Згідно з останніми даними, вартує цей препарат 3 долари за дозу (≈ 84 гривні). Китайська вакцина Sinovac, яку має отримати незабаром офіційний Київ, коштуватиме приблизно 18 доларів (≈ 504) гривні за дозу.
