uk-10006
uk
2021-01-28
http://www.fromtheweb.eu
Євросоюз замовить ще одну велику партію вакцини проти COVID-19: скільки планують закупити 

Як зазначила фон дер Ляєн, зараз Євросоюз має 200 мільйонів доз вакцини від коронавірусу. 

Європейський Союз вирішив замовити в компаній Pfizer та BioNTech ще одну велику партію вакцини від коронавірусу. 

Планується закупити ще 100 мільйонів доз COVID-вакцини, якою вже щеплюють жителів Євросоюзу, заявила глава Європейської комісії Урсула фон дер Ляєн. 

We decided to take an additional 100 million doses of the #BioNTech /@Pfizer vaccine, which is already being used to vaccinate people across the EU. We will therefore have 300 million doses of this vaccine, which was assessed as safe and effective. More vaccines will follow! 

"Так, у нас буде 300 мільйонів доз вакцини, яка була оцінена як безпечна й ефективна. Далі будуть й інші вакцини від коронавірусу", — написала очільниця Єврокомісії на сторінці у Twitter у вівторок, 29 грудня. 

Нагадаємо, що масову вакцинацію від коронавірусу у Євросоюзі розпочали від 27 грудня. У першу хвилю щеплень потрапили літні люди та працівники медичних закладів. 

Голова Єврокомісії Урсула фон дер Ляєн запевняє, вакцини вистачить на усіх. За її словами, ЄС готовий поділитися з іншими країнами. 

У сусідній Польщі триватиме жорсткий карантин, а у новорічну ніч буде комендантська година. Повний двотижневий локдаун запровадили в Ізраїлі. Для в'їзду до Туреччини необхідно мати негативний тест на коронавірус. Євросоюз почав масову вакцинацію. У першу хвилю щеплень потрапили літні люди та працівники медичних закладів. За яких умов відбувалася вакцинація та хто отримав перші щеплення - дивіться у нашому сюжеті.
