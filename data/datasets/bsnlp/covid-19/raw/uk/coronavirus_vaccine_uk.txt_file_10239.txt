uk-10239
uk
2021-01-28
http://www.fromtheweb.eu
Канцлер Німеччини Ангела Меркель у четвер назвала пандемію коронавірусу COVID-19 історичною кризою. 

"Пандемія коронавірусу була і є політичним, соціальним, економічним викликом століття. Це історична криза, яка сильно вплинула на всіх, а на багатьох - надто сильно", - сказала вона в новорічному відеозверненні до громадян. 

Вона висловила співчуття людям, які втратили близьких і подякувала медичним працівникам, співробітникам пошти й транспорту, поліції та освітніх закладів, людям, які працюють у продуктових магазинах. 

Меркель пообіцяла, що зробить щеплення від COVID-19 в порядку черги. 

"Щодня буде більше тих, хто отримає щеплення, додадуться різні вікові й професійні групи, а потім ті, хто хотів би це зробити. Я теж робитиму щеплення, коли прийде моя черга", - сказала Меркель. 

Кампанія з вакцинації від коронавірусу розпочалася в Німеччині 27 грудня, громадян прищеплюють препаратом спільного виробництва німецької компанії Biontech та американського фармацевтичного концерну Pfizer.
