uk-10039
uk
2021-01-28
http://www.fromtheweb.eu
Як проходить вакцинація від Covid-19 у Ніредьгазі та Дебрецені (ФОТО) 

Як вже повідомлялося, американсько-німецька вакцина Pfizer-BioNTech, перша дозволена вакцина проти коронавірусу в Європейському Союзі, прибула до Угорщини в суботу вранці. 

Вакцини також прибули до Ніредьгази та Дебрецена під поліцейським конвоєм. Вакцинація медичних працівників розпочалася у неділю вранці, 27 грудня. 

«Наразі у нас достатньо вакцин для того, щоб 975 людей пройшли щеплення двічі», - повідомила Зіта Сонді, директор обласної лікарні Саболч-Сатмар-Берег. 

У області будуть діяти 4 центри вакцинації - у Ніредьгазі, Вашарошнамені, Матесалці та Кішварді. За один день тут було щеплено 190 медичних працівників. Загалом близько 40 відсотків медиків подали заявку на вакцинацію від коронавірусу в Ніредьгазі. 

У неділю в Дебрецені також розпочалася щеплення медичних працівників. За день планувалося здійснити щеплення для майже 120 медичних працівників, а найближчими днями ще 1000 людей отримають вакцину, майже всі вони - з Дебреценського центру епідеміології. 

Першим отримав щеплення лікар-інфекціоніст Іштван Варконі. Він зазначив, що відчув лише незначні побічні ефекти (незначний біль у місці ін'єкції, почервоніння), але вони мають щезнути протягом 3-х днів. 

За словами лікаря, подібні побічні ефекти спостерігались також при застосуванні інших типів вакцин. Статистика свідчить, що лише на кожні п’ять мільйонних щеплень спостерігається алергічна реакція. 

Вакцинація відбувається у два етапи. Перший етап надає 50-відсотковий захист від інфікування, потім через 21 день повторне щеплення дає майже 100-відсотковий захист від коронавірусу. 

Вакцина зберігається при температурі -70°C, одна ампула містить достатньо матеріалу для щеплення 5-ти осіб. Вакцинація відбувається через 1 годину після розморожування. 

Після введення вакцини пацієнт повинен залишатися на місці протягом півгодини, але подібне правило стосується всіх вакцин. 

Всі вакциновані повинні заповнювати анкету, на основі якої лікарі можуть вирішити, чи слід їм робити щеплення проти коронавірусу. Зважаючи на симптоми або ліки, які людина приймає. 

Загалом в Угорщині цими днями мають вакцинувати від Covid-19 близько 5000 медичних працівників. 

Очікується, що масова вакцинація населення в Угорщині розпочнеться у першій половині 2021 року. Згідно з планами, протягом двох днів 1 мільйон людей у всьому світі буде вакцинований від Covid-19.
