uk-10294
uk
2021-01-28
http://www.fromtheweb.eu
Науковець пояснив, навіщо вакцину проти коронавірусу розбили на дві дози 

Вакцину проти коронавірусу приймають у форматі двох щеплень — для такого підходу існує серйозна причина. Представник Американської академії мікробіології Антоніо Кассон пояснив, як змінюється ефективність препарату завдяки двом вживанням. Про це повідомляє ONLINE.UA з посиланням на la Repubblica. 

За його словами, після першої дози вакцини отриманий організмом імунітет швидко минає. Ефективність препарату Pfizer у такому випадку коливається між 29,5% та 62,4%. Після 14-денної паузи повторне щеплення підкидує показник до 90% на тривалий термін. 

Відтермінування другого вживання необхідне саме для зменшення ризику втратити захист. Водночас імунітет безпосередньо від перенесеної хвороби завжди буває сильнішим, аніж його "штучний" варіант. 

"Люди були проінформовані про те, що ефективність вакцини з двома дозами, розділеними на 21 або 28 днів, в залежності від вакцини, становить 90% або більше. Якщо друга доза відкладається, було б справедливо проінформувати людину, яка отримує вакцину, про те, що у неї висока ймовірність того, що вона не буде захищена від інфекції та хвороби протягом наступних 120 днів, а також є ймовірність втратити частково або повністю ефект від першої дози", – пояснив науковець. 

Кассон додав, календар вакцинації — це орієнтир, якого необхідно стійко дотримуватися. 

"Я як і раніше вважаю, що необхідно дотримуватись календаря вакцинації, щоб менше людей було вакциновано, але були повністю захищені, ніж мати більше вакцинованих, але менше захищених",  резюмував він. 

Як повідомляв ONLINE.UA, експерти Anvisa (Національного агентства по нагляду за здоров’ям в Бразилії) дійшли висновку, що загальний рівень ефективності вакцини проти коронавірусу CoronaVac, яку нещодавно закупила українська влада, нижче 60%, однак вище 50%. Що важливо розуміти, CoronaVac – це вакцина, яку розробила китайська лабораторія Sinovac в партнерстві з бразильським Інститутом Бутантана.
