uk-10325
uk
2021-01-28
http://www.fromtheweb.eu
Євросоюз хоче передати надлишки вакцин від коронавірусу бідним країнам 

ЄС розробляє схему передавання препаратів. 

У Євросоюзі розробляють схему передавання надлишків вакцин від коронавірусу біднішим країнам. 

Про це розповіли у ТСН.Ранок 20 січня. За словами єврокомісарки з охорони здоров'я Стелли Кирі-Акідес, цей механізм дозволить доставити препарат поза межами Євросоюзу ще до того, як запрацює система COVAX від Всесвітньої організації охорони здоров'я. Утім, невідомо: вакцини надаватимуть безкоштовно чи продаватимуть. 

До слова, в Європейському Союзі вже домовилися про постачання понад двох мільярдів доз препарату. Вже до літа цього року там планують зробити щеплення близько 70% дорослого населення. 

Слід зауважити, аби стримати поширення коронавірусу, низка країн подовжує карантинні обмеження. Зокрема, до 31 січня подовжив свій локдаун Ізраїль. Усім мандрівникам, за рішенням тамтешнього уряду, необхідно мати під час в'їзду негативний тест на коронавірус. Своєю чергою, Німеччина суворі карарнтинні обмеження вирішила подовжити до середини лютого. 

У Євросоюзі розробляють схему передачі надлишків вакцини від коронавірусу біднішим країнам. Про таке заявила єврокомісарка з охорони здоров'я Стелла Киріакідес. За її словами, цей механізм дозволить доставити препарат поза межі ЄС іще до того, як запрацює система Ковакс від Всесвітньої організації охорони здоров'я. Водночас невідомо, чи вакцини надаватимуть безкоштовно чи продаватимуть. У ЄС вже домовилися про постачання понад 2 млрд доз препарату, і вже до літа цього року там планують зробити щеплення близько 70% дорослого населення. 

Як повідомлялося, понад 38 мільйонів людей на планеті вакцинувались від коронавірусу. Найбільше на цей час їх в Ізраїлі. Щеплюють людей найпоширенішим наразі препаратом у світі Pfizer/BioNTech. В країні вакцинували вже понад чверть населення, а до кінця березня 2021 року планують прищепити від коронавірусу усіх своїх громадян, яким понад 16 років.
