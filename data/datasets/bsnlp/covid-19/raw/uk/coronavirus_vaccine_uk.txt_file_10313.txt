uk-10313
uk
2021-01-28
http://www.fromtheweb.eu
Вчені визначили ефективність китайської вакцини Sinovac, яку придбала Україна 

Ефективність нижча, ніж у Pfizer та Moderna. 

Дводозова вакцина від коронавірусу Sinovac Biotech показала ефективність 78% проти Covid-19 на пізніх стадіях випробувань в Бразилії. 

Зазначається, що це найбільш точний результат випробувань проведений з вакциною Sinovac. Рівень захисту, підтверджений офіційними особами штату Сан-Паулу, був отриманий на основі передових випробувань на кінцевій стадії за участю близько 13 000 учасників. Цей показник не відповідає приблизно 95% ефективності, що спостерігається в мРНК-вакцинах, розроблених Pfizer Inc. і Moderna Inc. 

Випробування також показали 100% ефективності стосовно важкого і помірно важкого перебігу коронавірусної хвороби. 

Нагадаємо, нещодавно МОЗ затвердило "дорожню карту" з проведення вакцинації від COVID-19. Постачання перших партій вакцини очікують наприкінці січня або на початку лютого 2021 року. 

МОЗ уклало контракт про постачання на територію України в максимально короткі терміни вакцини виробництва компанії "Sinovac Biotech" (ред. — Китай) проти респіраторної хвороби COVID-19, спричиненої коронавірусом. 

До слова, Sinovac Biotech є найбільшою китайською компанією з виробництва вакцин. Щорічно вона виготовляє від 300 до 500 мільйонів доз вакцин, які схвалені в 34 країнах світу. Компанія розробила та вивела на ринок вакцини проти гепатиту А і В, вірусів грипу, включно з пташиним, паротиту. 

Ну і проти вірусу з Китаю - вакцина китайська. Україна домовилась про закупівлю майже двох мільйонів доз вакцини китайського виробництва від коронавірусу. Перемовини тривали від вересня. Першочергово щеплюватимуть найбільш вразливі верстви населення. Вводитимуть препарат двічі. Усе - безкоштовно - уточнив ТСН в ексклюзивному інтерв'ю Максим Степанов. За словами міністра охорони здоров'я, отримувати вакцину Україна орієнтовно почне уже в у лютому - після її реєстрації.
