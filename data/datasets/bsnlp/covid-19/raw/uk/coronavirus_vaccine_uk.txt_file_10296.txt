uk-10296
uk
2021-01-28
http://www.fromtheweb.eu
Швейцарія затвердила другу вакцину від коронавірусу 

Вівторок, 12 січня 2021, 22:46 

Швейцарський регулятор дозволив використання в країні вакцини від коронавірусу, розробленої американською компанією Moderna. 

Регулятор Swissmedic вирішив, що вакцина відповідає усім вимогам щодо безпеки, ефективності та якості і може використовуватися одразу після прийняття рішення 12 січня. 

Swissmedic рекомендував дотримуватися 14-денного інтервалу між двома дозами вакцини та застеріг від поєднання різних вакцин, тому що про їхню сумісність немає інформації. 

Це друга вакцина, що отримала дозвіл на використання у Швейцарії - після Pfizer/BionTech, яка отримала дозвіл ще 20 грудня - на день раніше, ніж у ЄС. 

Швейцарія законтрактувала 7,5 млн доз вакцини Moderna, 200 тисяч з них мають прибути в країну 13 січня. 

Нагадаємо, у ЄС і Британії вакцину Moderna затвердили минулого тижня. 

Як повідомлялося, через тривожну ситуацію з коронавірусом федеральний уряд Швейцарії планує продовжити жорсткий локдаун до кінця лютого. 

Читайте нас у Telegram. Підписуйтесь на наш канал "УП. Кляті питання"
