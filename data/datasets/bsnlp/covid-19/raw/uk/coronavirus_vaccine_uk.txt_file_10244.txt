uk-10244
uk
2021-01-28
http://www.fromtheweb.eu
Парламент Словаччини вводить штраф у розмірі 10 000 євро за порушення черговості під час вакцинації від коронавірусу 

Про це в четвер, 14 січня, повідомив словацький телеканал TA3. 

Законодавці вважають, що великий штраф знеохотить чиновників і медперсонал клінік, які мають доступ до вакцини, де роблять щеплення проти коронавірусної інфекції, забезпечити доступ до дефіцитного препарату позачергово родичам і друзям. 

«За такі зловживання позбувся посади директор чеського Державного медичного інституту Павло Бржезовський», — нагадав телеканал. 

Нагадаємо, що вакцинація препаратом від компаній Pfizer і BioNTech почалася в Словаччині 26 грудня. Першими в списках на вакцинацію є літні громадяни, хворі на тяжкі хронічні захворювання, медики і вищі посадові особи, від діяльності яких залежить безперебійне функціонування держструктур та економіки країни. 

Усього в Словаччині з початку епідемії було виявлено 217 978 випадків зараження коронавірусом. Померли 3 260 пацієнтів з діагнозом COVID-19. 

З 1 жовтня в Словаччині був відновлений режим надзвичайної ситуації, який діяв у період першої хвилі пандемії. Він повинен завершитися 9 лютого. 

Зазначимо, офіційно вакцинація від коронавірусу почалася вже в понад 30-ти країнах світу, України серед них немає. Київ чекає на перші вакцини не раніше кінця зими.
