uk-10258
uk
2021-01-28
http://www.fromtheweb.eu
Pfizer скорочує поставки вакцини проти COVID-19 у Європу 

В Норвегії зазначили, що зараз незрозуміло, скільки часу Pfizer знадобиться, щоб повернутися до максимальної продуктивності. 

У зв'язку з модернізацією потужностей компанії Pfizer від наступного тижня тимчасово скоротить постачання своєї вакцини проти коронавірусу в Європу. 

Про це заявили в інституті громадського здоров'я Норвегії, передає у п'ятницю, 15 січня, Reuters. 

"Виробник вакцини компанія Pfizer скорочує поставки вакцини у Норвегію і Європу з наступного тижня", - йдеться в повідомленні інституту. 

В Норвегії зазначили, що зараз незрозуміло, скільки часу Pfizer знадобиться, щоб повернутися до максимальної продуктивності. 

Нагадаємо, що у Норвегії померли 23 людини, яких прищепили вакцинами Pfizer і BioNTech. Всі летальні випадки зафіксовані серед літніх людей від 80 років. Фахівці з'ясовують причини смерті. 

Тим часом, у МОЗ назвали вакцини, які в лютому може отримати Україна у межах COVAX. Так, у лютому в межах глобального механізму COVAX Україна може отримати партію вакцини від коронавірусу. Препарат, найімовірніше, надійде від компаній Pfizer/BioNTech або Moderna. 

Понад 30 країн світу вже розпочали вакцинацію населення від COVID-19. Про те, що українців також почнуть щеплювати на рівні з іншими країнами, щойно вакцина буде виготовлена, ще влітку 2020 року обіцяв президент Володимир Зеленський. Проте вакцинація досі не розпочалася. ТСН.ua зібрав заяви українського гаранта щодо вакцинації.
