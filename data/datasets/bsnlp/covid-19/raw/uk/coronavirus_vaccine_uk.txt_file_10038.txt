uk-10038
uk
2021-01-28
http://www.fromtheweb.eu
Україна в лютому може отримати COVID-вакцину Pfizer, - Ляшко 

В лютому в межах ініціативи COVAX Україна може отримати вакцину від коронавірусу, яка вимагає зберігання від -20 до -80 градусів за Цельсієм. Це може бути вакцина німецької та американської компаній Pfizer/BioNTech. 

Про це в інтерв'ю LB.ua повідомив головний санітарний лікар, заступник міністра охорони здоров'я України Віктор Ляшко. 

За його словами, Україна отримала лист від Глобального альянсу з вакцин та імунізації (GAVI) з проханням підтвердити, що держава спроможна прийняти мРНК-вакцину. Країна відправила підтвердження. 

Ляшко зазначив, що поки невідомо, якої компанії це буде вакцина: Pfizer/BioNTech чи Moderna 

"Але швидше Pfizer, оскільки COVAХ працює з вакцинами, в яких є дозвіл від ВООЗ на екстрене використання. А єдина мРНК-вакцина, що отримала такий дозвіл, це Pfizer", - зазначив Ляшко. 

Що відомо про вакцину Pfizer 

9 листопада 2020 року BioNTech і Pfizer оголосили про ефективність в 90% своєї вакцини від коронавірусу. Для вакцинації потрібно ввести дві дози з інтервалом у три тижні. Вакцина Pfizer після виробництва заморожується і повинна зберігатися при температурі не вище -70 градусів. 

Вакцина Pfizer від коронавірусу перша в світі отримала дозвіл ВООЗ. Вона отримала дозвіл на екстрене застосування. 

Вакцина розроблена американською компанією Pfizer і німецькою BioNTech. Вона вже застосовується в США і ряді інших країн. 

План вакцинації в Україні 

В Україні затвердили план вакцинації населення від коронавірусу, який має чотири етапи. Також є список груп ризику, тих, кого першими вакцинують: 

заклади догляду, 

Раніше повідомлялося, що прем'єр-міністр України Денис Шмигаль направив Європейській комісії лист з проханням допомогти з поставками вакцини від COVID.
