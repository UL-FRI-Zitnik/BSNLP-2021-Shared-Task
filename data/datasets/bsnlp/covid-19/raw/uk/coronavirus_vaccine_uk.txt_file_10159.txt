uk-10159
uk
2021-01-28
http://www.fromtheweb.eu
Норвегія не знайшла зв'язку між COVID-вакциною і смертями літніх людей 

Корреспондент.net, 19 січня 2021, 13:33 

0 

145 

COVID-19 набагато небезпечніший для пацієнтів, ніж вакцинація - Мадсен 

Регулятор вважає смерті вікових пацієнтів після щеплення збігом, оскільки в осіб, що одержали вакцину, були серйозні захворювання. 

Зв'язок між вакцинацією препаратом Pfizer / BioNTech і смертями осіб похилого віку в Норвегії не виявлений, пише Bloomberg з посиланням на Норвезьке агентство з лікарських препаратів. 

Вакцинація в Норвегії стартувала наприкінці минулого року. І за цей час після щеплення від коронавірусу було зафіксовано 33 смерті осіб пенсійного віку. 

"Судячи з усього, COVID-19 набагато небезпечніший для більшості пацієнтів, ніж вакцинація. Нас це (смерті вакцинованих. - Ред.) не насторожує. У всіх цих пацієнтів були серйозні захворювання. Ми не можемо стверджувати, що люди вмирають від вакцини. Це може бути збігом. Важко довести те, що саме вакцина є безпосередньою причиною", - заявив виданню медичний директор агентства Стейнар Мадсен. 

Першу дозу щеплення Pfizer / BioNTech отримали близько 42 тисяч норвежців. 

З 15 січня, за словами Стейнара Мадсена, в країну доставили американський препарат Moderna.
