064
bg
2021-01-04
http://www.fromtheweb.eu
Ковид-19 отстъпва, рязък спад на новите случаи в България

Само 6% са положителните тестове за коронавируса

Само 171 нови случая на коронавирусна инфекция са регистрирани през последното денонощие. Те са почти двойно по-малко, отколкото в предходните 24 часа. Броят на новозаразените е най-ниският от 20 декември насам. Това показват данните на Единния информационен портал.

Направени са 2 660 теста. От тях 1816 са PCR, а 844 антигенни. Делът на положителните проби е съответно 4% и 11,7%.

Излекувани са 944 души. Така броят на активните случаи на ковид-19 в България намалява до 72 962.

COVID-19: Нови 340 положителни случая, десетки починали

От тях в тежко състояние в болници са настанени 4 689 души, от които 453 се намират в интензивни отделения с опасност за живота.

През изминалото денонощие от ковид-19 са починали 34 пациента. Така общият брой на смъртните случаи от началото на епидемията в страната достигна 7 678.

Кога ще можем да забравим за вируса, според експерт

Най-много новозаразени – 63 има в София и областта. Същевременно през последното денонощие в четири области – Ямбол, Хасково, Търговище и Монтана, не е регистриран нито един нов случай на ковид-19.
