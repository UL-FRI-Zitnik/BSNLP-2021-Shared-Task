043
bg
2020-08-15
http://www.fromtheweb.eu
Излекуваните от коронавирус у нас отново са повече от новите заразени

Заразени се оказват 2,93% от хората, на които са взети проби през изминалите 24 часа

Продължава тенденцията за стихване на пандемията на коронавируса от последните няколко дни. За изминалото денонощие (петък) новите случаи на коронавирус са 174 (с 2 случая по-малко спрямо вчера) при 5 934 направени PCR тестове, или 2,93% от взетите проби.

Така броят на заразените от началото на епидемията нараства до 14 243 души, от тях в активна фаза на болестта са над 4 600. 

Оздравелите са 213 за последните 24 часа, а общият им брой е 9 114 души. В болници са 811 души (с 13 по-малко), а 58 от тях (с 5 по-малко) са в интензивни клиники и отделения.

Тревожен е броят на починалите - те са 8 души за последното денонощие, с което смъртните случаи стават 492 по данни в единния информационен портал.
