002
bg
2020-07-22
http://www.fromtheweb.eu
Интерпол иззе 17 000 фалшиви теста за коронавирус

Полицията е иззела 17 000 фалшиви комплекта за тестване за COVID-19, открити при операции срещу незаконни храна и напитки в десетки страни, съобщи Интерпол. Длъжностните лица иззели фалшиви или нестандартни продукти на стойност 34,5 милиона евро в 77 държави и арестували 407 души в операцията, извършена от декември 2019 г. до юни 2020 година. Продуктите включват млечни продукти, месо от незаконно заклани животни и хранителни продукти, фалшиво етикетирани като лекарства, съобщи Интерпол.

Полицията обаче също прихванала и хиляди фалшиви медицински продукти, когато страните по целия свят се втурнаха да осигуряват доставки при блокиране за ограничаване разпространението на коронавируса. „Докато страните по света продължават усилията си да овладеят COVID-19, престъпните мрежи, разпространяващи тези потенциално опасни продукти, показват само решимостта си да печелят“, гласи изявление на генералния секретар на Интерпол Юрген Щок. Освен фалшивите тестове за COVID-19, при акциите били открити дезинфектанти и дори пратка от морски дарове в Южна Африка, произхождащи от Азия, които бяха фалшиво декларирани като лични предпазни средства.

„Други нелегални продукти, които бяха открити, включваха козметика, обувки, дрехи, чанти, части за автомобили, електроника, тютюн и лекарства, на стойност около 3,1 милиона долара“, казаха от Интерпол. Това беше деветата година на агенцията за координирани действия в рамките операция Opson срещу фалшиви или нестандартни храни и напитки, които редовно изземват хиляди тона фалшиви и потенциално вредни продукти.
