001
bg
2020-03-08
http://www.fromtheweb.eu
Как да се предпазим от коронавируса?

Какво е важно да направи човек, който има съмнение или признаци на коронавирус?

С повишено внимание трябва да бъдат хората, които се завръщат от държави, където вирусът е разпространен - Китай, Южна Корея, Италия, Франция, Германия и др.

- Ако имате температура, главоболие, зачервяване на гърлото, кашлица, хрема, обща отпадналост, най-добре звъннете на личния си лекар

- Болните да не ходят лично при джипито си, а да се обадят по телефона и да разкажат къде са били и кога са се прибрали- Когато човек се колебае дали е болен от такъв тип вирусна инфекция, или не – много по-важно е да бъде изолиран в дома си, отколкото да тръгне и да "сее" заразата

- Където и да бъдат установени случаите в страната, пациентите ще останат там. В болницата се правят тестове за вида на заболяването. Ако се докаже коронавирус, пациентът остава там до излекуването си.

Препоръките на СЗО

- антибиотиците и ваксините не помагат срещу коронавируса, те се използват за лечение на последващите бактериални инфекции, казва СЗО.

- Хората, които са се ваксинирали срещу пневмония, не са предпазени от коронавируса. Ваксината за сезонния грип също не е ефективна. Ваксината за сезонния грип също не е ефективна.

- Вирусът се предава по въздушно-капков път, промивките на носа не са гаранция срещу заразяване. СЗО съветва вместо това измиване на ръцете със сапун, избягване на ръкостискане и носене на маски.

- Сешоарите с топъл въздух не са достатъчни за дезинфектиране на ръцете, както и лампите с ултравиолетова светлина.

- Засега няма специфично лечение на COVID-19, така че подходът, използван за лечение на пациенти с коронавирусни инфекции, е за третиране на клиничните симптоми като висока температура или затруднено дишане. Прилагат се антивирусни лекарства, вливане на течности и кислородна терапия.

- Липсата на повишена температура не е гаранция, че човек не е заразен с вируса, тъй като той може да е носител, без още да е развил симптомите на заболяването.

- Термоскенерите по летищата могат да уловят не повече от 20 на сто от болните. Въпреки това епидемиолозите съветват температурата да се мери поне веднъж дневно при пътуване до рискови зони и общо неразположение.

- Препоръчва се обаче проветряване на помещенията, почистване на често използвани повърности и въздържане от размяната на предмети.

- Възрастните със съпътстващи заболявания са по-уязвими от действието на вируса, но хора от всички възрасти могат да се заразят и да се разболеят от него.

- Макар че коронавирусите се разпространяват сред животните, досега не са известни случаи на пренасяне на заразата от домашни любимци към хората.

- Избягвайте места, на които се струпват големи групи от хора
