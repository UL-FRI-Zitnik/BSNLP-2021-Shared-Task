077
bg
2021-01-04
http://www.fromtheweb.eu
Moderna увеличава целта си за минимален брой дози от ваксината си срещу Covid-19 за 2021 г.

Компанията иска да създаде най-малко 600 млн. дози

Moderna увеличава производството на своята ваксина срещу Covid-19 през тази година, като ще повиши с 20% до 600 млн. миналния брой на дозите, които ще създаде, разкри фирмата, цитирана от CNBC.

Компанията твърди, че работи по производството на до 1 млрд. дози от ваксината срещу новия коронавирус тази година. Съединените щати са на път да си осигурят 100 млн. дози от ваксината на Moderna до края на март и допълнителни 100 млн. до юни, разкри базираната в Масачузетс организация.

През декември Американската агенция по храните и лекарствата спешно одобри ваксината на Moderna за хора на и над 18-годишна възраст в Съединените щати.

Федералното правителството иска да купи 200 млн. дози от ваксината на Moderna, с опция да си осигури допълнителни 300 млн. дози, обяви компанията.

Ваксината срещу Covid-19 на Moderna, която изисква поставянето на две дози през четири седмици, беше одобрена за ползване и в Канада за хора на и над 18 години. Компанията потвърди, че ще достави на Канада 40 млн. дози, с възможност за допълнителни 16 млн.

В рамките на операция, започната от администрацията на Доналд Тръмп, правителството обяви след спешното одобрение на Агенцията по храните и лекарствата, че ще достави малко под 6 млн. дози от ваксината на Moderna.

Разпространението на ваксините в страната се случва по-бавно от първоначално планираното. Досега САЩ са доставили малко над 13 млн. дози аксини, но са поставили само 4,2 млн. от тях, сочат данни от събота, предоставени от Американските центрове за контрол и превенция на заболяванията. Властите са си поставили за цел да ваксинират 20 млн. души с двудозови ваксини срещу Covid-19 до края на декември.
