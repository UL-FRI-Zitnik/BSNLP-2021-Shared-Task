130
bg
2020-03-31
http://www.fromtheweb.eu
ЕК ще финансира 18 проекта за борба с коронавируса140 изследователски екипа от цяла Европа ще разработват ваксини и методи на лечение

Европейската комисия съобщи днес, че ще финансира още един проект, насочен към изследване на COVID-19. Така общият брой проекти, които ще бъдат подкрепени с бюджет от 48,5 млн. евро, нараства от 17 на 18. Средствата ще бъдат осигурени от програмата "Хоризонт 2020".

Тези проекти ще дадат възможност на 140 изследователски екипа от цяла Европа да работят по: подобряване на подготвеността и реагирането на здравни кризи чрез разработването на по-добри системи за наблюдение и контрол върху разпространението на вируса; бързи диагностични тестове на място, които да позволяват по-бързо и по-прецизно определяне на диагнозата; нови лечения; разработване на нови ваксини.

Новият проект е на ирландска компания и се нарича HG nCoV19 тест. Компанията ще разработи и валидира бърз молекулярен тест за откриване на коронавирус инфекция.

Еврокомисарят Мария Габриел отбеляза, че изследванията ще помогнат на лекарите по-бързо да откриват COVID-19 и така ще се ограничи риска от разрастване на епидемията.
