142
bg
2020-03-22
http://www.fromtheweb.eu
България ще има Медицински експертен съвет за борба с COVID-19Той ще подпомага Националния кризисен щаб и министрите при вземане на решения за борба с вируса

В България ще бъде създаден Медицински експертен съвет към Министерския съвет, който ще подпомага министрите при взимането на финансово-икономически и социални решения в борбата с коронавируса. 

Това стана ясно от среща на премиера Бойко Борисов в МС с професор Коста Костов, консултант по белодробни болести в столичната Университетска болница "Света Анна". Видео от срещата е качено на страницата на премиера в социалната мрежа.

На нас ни трябват експертни мнения как се справяме, колко време ще продължи това заболяване, как се справят другите държави в света, от какво да се пазим и така да обединим всички, и да намерим най-добрите решения, каза Борисов.

Проф. Костов обещава Медицинският експертен съвет  да дава конкретни съвети, защото Националният кризисен щаб не може да се прави със всичко.

Ще даваме съвети и при чисто медицинските усложнения, казва проф. Костов. Той предложи този съвет да дава брифинг два пъти седмично.
