108
bg
2020-06-09
http://www.fromtheweb.eu
Нова Зеландия елиминира коронавирусаСтраната се дава за пример по отношение подхода си спрямо заболяването

Тълпи ще се събират в ресторантите, а сватбите ще включват толкова прегръдки и гости, колкото искат младоженците. Това пише New York Times по повод съобщението от Нова Зеландия, че страната е елиминирала новтя коронавирус на своята територия.

В Нова Зеландия няма нови, нито активни случаи на заболяването и властите съобщиха, че животът може да се върне към някаква форма на „предпандемична нормалност“. Почти всички мерки против разпространение на вируса бяха премахнати в полунощ в понеделник (8 юни).

„Въпреки че това не е краят, не можем да отречем, че сме постигнали нещо много важно“, заяви премиерът на страната Джасинда Ардерн.

Държавата с население от 5 млн. души е една от малкото, заедно с Исландия, която изглежда е елиминирала вируса на своята територия. Властите обаче предупреждават, че трябва да се внимава в идните месеци, а границите все още са затворени.

В Нова Зеландия са регистрирани 1504 случая на инфектирани хора, а смъртните случаи са 22. Страната е давана за пример по отношение на подхода си спрямо вируса, който включва строги мерки и ясна, съпричастна комуникация от страна на премиера Ардерн, отбелязва още New York Times.
