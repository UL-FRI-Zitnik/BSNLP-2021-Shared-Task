048
bg
2020-11-29
http://www.fromtheweb.eu
Поуките от пандемията за Европа: Контролът е крехък и загубата му е лесна

Системите на континента за тестване, проследяване и изолиране често са по-малко ефективни, отколкото в Източна Азия, твърдят анализатори

Изглеждаше, че Европа контролира Covid-19 достатъчно това лято, за да могат властите отново да разрешат на хората да пътуват по-свободно между страните. Тогава туристите се втурнаха на ваканции с патогена, посявайки нови огнища, пише The Wallstreet Journal. 

Докато американците навлизат в период на пикови пътувания между своите щати, започвайки с тези около Деня на благодарността, нови открития за това как се разпространява втората вълна в Европа дават урок. Много европейски региони бяха постигнали такива впечатляващи резултати в борбата срещу Covid-19, че можеха да бъдат посочвани за пример. Тези резултати обаче се оказаха крехки и бързината по отпускане на мерките позволиха пандемията да се развилнее отново в Европа.

Голяма част от новата вълна в Европа вече може да бъде проследена до огнища сред селскостопански работници, живеещи в тесни условия в испанските региони Каталуния и Арагон, според изследователи от Швейцария и Испания.

Д-р Комас е съавтор на проучване, което се занимава с генетичната мутация на вируса, известна като 20A.EU1. Тя е открита за първи път през юни и юли, само седмици след като Европа приключи първия си цикъл от локдауни. Към края на октомври имаше голям процент вирусни проби в Европа, чиито геномни последователности бяха анализирани: почти 80% в Испания, 90% в Обединеното кралство, 60% в Ирландия, между 30% и 40% в Швейцария и Холандия, както и значителни проценти във Франция, Италия и друга държави.

Това изследване и други подобни сочат, че летният туризъм е бил основен двигател при разпространението на вируса. Предполага се, че скоростта, с която може да се разкрие напредъкът срещу коронавируса, всъщност дължи много на пътуванията, които не са придружени от адекватни предпазни мерки.

Преди страните около Европа да са инсталирали безопасни протоколи за предпазване от заразяване, адекватен капацитет за тестване или добре наложени карантинни правила, милиони са обиколили континента, за да се отпуснат след стреса от затварянето в дома.

„Всеки щам на вируса е маркер, който ни казва колко добре или зле се справяме с контрола и в случая става ясно, че това лято не сме се справили добре в Европа“, казва д-р Комас.

Гранични политики

Международните пътувания са широко признати като рисков фактор за разпространението на вируса, което спомогна огнището в китайският град Ухан да се превърне в глобална пандемия. Тази пролет по-голямата част от света преустанови трансграничното пътуване, освен за съществени цели. Някои азиатски страни като Южна Корея, Япония и Сингапур, които се справят по-добре с ограничаването на разпространението на Covid-19 от Запада, спазват строги ограничения за международни пътувания, изисквайки посетителите да се тестват при влизане в страната и налагат карантина.

Нова Зеландия и Австралия са потиснали инфекциите до голяма степен чрез затваряне на границите си. Норвегия и Финландия, които имат най-нисък брой жертви в Европа от Covid-19 на глава от населението, следват подобен подход, изискващ отрицателни тестове и карантина в специализирани хотели. Европейският съюз поддържа забрана за несъществени пътувания от други части на света.

Когато Европа отвори отново икономиката си това лято, повечето страни решиха да отворят отново и вътрешните граници на континента, след като броят на заразените беше по-нисък, а туристическата индустрия беше сериозно засегната.

Бързото отваряне отразява почти свещеното убеждение на ЕС, че границите в рамките на континента са остарели реликви и евентуалното затваряне трябва да приключи бързо.

По крайбрежието на Хърватия и островите на Гърция и Италия туристите са внесли първите инфекции на места, които преди това почти не бяха отразили случаи. Заразата се разпространи бързо чрез барове и партита, а след това „отлетя у дома“ до градове из Европа, заедно с туристите.

Вместо да се правят тестове на летищата или задължителни карантини, европейските власти разчитат на местни здравни системи, за да ограничат огнищата. Но местните системи за тестване, проследяване на контактни лица и изолиране на вирусоносители често все още са в процес на изграждане.

Летните пътувания не са единственият фактор зад втората вълна в Европа. Системите на континента за тестване, проследяване и изолиране често са по-малко ефективни, отколкото в Източна Азия. Освен това се забелязва, че социалното дистанциране намалява с настъпването на умората у хората от цялата ситуация.

Изследователите все още не знаят дали 20А.EU1 е по-заразен от другите щамове на вируса или дали той би имал по-тежки последици. Според д-р Комас мутацията не трябва да влияе върху ефективността на ваксината.
