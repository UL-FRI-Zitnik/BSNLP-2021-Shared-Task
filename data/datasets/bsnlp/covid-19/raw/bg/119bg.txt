119
bg
2020-04-27
http://www.fromtheweb.eu
СЗО: Паспортите за имунитет срещу коронавируса могат да повишат заразатаОт организацията предупредиха, че се необходими още изследвания за недеждността на тестовете за антитела

Понастоящем няма доказателства, че хората, които са се възстановили от Covid-19 имат антитела и са имунизирани срещу болестта. Това обяви в събота Световната здравна организация (СЗО), като отхвърли идеята за издаването на документи за имунитет срещу коронавируса.

Няколко държави и бизнеси вече обявиха, че планират да използват „паспорти на имунитет“ или „безрискови сертификати“, за да позволят на хората, които са се заразили и са се възстановили от вируса, да пътуват или да се върнат на работа, при условие, че са защитени от повторно заразяване.

Но базираната в Женева СЗО предупреди на научен брифинг в събота, че са необходими повече изследвания, преди да се докаже, че подобни документи ще бъдат точни.

Въпреки че проучванията показват, че хората, които са се възстановили от SARS-CoV-2, имат антитела, някои от тях „имат много ниски нива на неутрализиращи антитела в кръвта си“, посочиха от организацията. И отбелязаха, че към 24 април 2020 нито едно проучване не е оценило дали наличието на антитела срещу SARS-CoV-2 дава имунитет срещу последваща инфекция от този вирус при хората.

Тези документи се основават на лабораторни тестове, които откриват антитела срещу вируса, но в момента тези имунодиагностични тестове „се нуждаят от допълнително валидиране, за да се определи тяхната точност и надеждност“, посочиха още от СЗО.

Към момента множество  тестове за коронавирусни антитела все още се усъвършенстват и валидират. Те могат да покажат дали нечия имунна система се е сблъскала с вируса. Но тъй като никой не знае какво ниво на антитела, ако въобще има такова, осигурява защита срещу новия вирус, тестовете не могат да покажат дали човек е имунизиран срещу бъдеща инфекция. И никой не знае колко дълго може да има такъв имунитет.

От СЗО предпредиха, че хората, които се смятат за имунизирани и имат такъв сертификат, могат да пренебрегнат съветите за опазване на общественото здраве и да повишат опасността от разпространение на заразата.

Предупреждението идва, след като чилийските власти обявиха миналата седмица, че обмислят да използват „паспорти за имунитета“, за да освободят хората от блокиране.

Ед Бастиан, изпълнителният директор на Delta Airlines, също излезе с идеята, че могат да се използват „паспортите за имунитета“, за да се уверят пътниците, че е безопасно да пътуват със самолет.
