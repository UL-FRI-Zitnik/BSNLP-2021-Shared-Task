092
bg
2020-11-05
http://www.fromtheweb.eu
Как Европа се справя с втората вълна от коронавирус?Частичните мерки не дадоха резултат, сега страните прибягват до национални карантини, а на места в битката с вируса влиза и армията

В цяла Европа усилията за спиране на втора вълна от случаи с частични мерки се заменят с далеч по-строги правила - и ускорени усилията за укрепване на здравните системи, които могат бързо да достигнат лимита си през следващите седмици.

От днес Англия ще бъде под втора карантина. Полша ще затвори училища и магазини този уикенд, а Литва ще влезе в пълна карантина. Швейцария призова армията да подкрепи болниците. А министърът на здравеопазването на Франция настоява за удължаване на извънредното положение до февруари.

Във Великобритания премиерът Борис Джонсън говори пред Парламента в сряда (4 ноември), казвайки, че няма алтернатива на едномесечна карантина, за да се избегне „медицинско и морално бедствие“. Седмици наред той се противопоставяше на подобни драстични мерки, отхвърляйки призивите на учени, които съветват правителството, и от опозиционната Лейбъристка партия за по-ранна, но по-кратка блокировка. Великобритания е най-засегнатата държава от пандемията в Европа, с повече от 60 000 смъртни случая.

Лондон кипеше от купувачи часове преди новите правила да влязат в сила. Магазините, ресторантите, пъбовете и други несъществени фирми трябва да затворят за един месец; училищата ще останат отворени. Хората ще бъдат помолени да останат вкъщи, освен ако не са необходими на работното място или навън, за да си купят храна или да упражняват физическа активност.

Германия и Франция, които се опитаха да се справят са частични мерки, възстановиха карантината в цялата страна.

По данни на Европейския център за превенция и контрол (ECDC) към 4 ноември в ЕС, Европейското икономическо пространство (ЕИП) и Великобритания има 8 008 149 потвърдени случая на инфекции с новия коронавирус. В общо 31 държави има регистрирани 228 182 смъртни случая.
