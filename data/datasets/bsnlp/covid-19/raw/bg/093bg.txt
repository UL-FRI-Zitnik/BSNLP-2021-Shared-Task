093
bg
2020-10-28
http://www.fromtheweb.eu
Антителата против коронавируса се задържат в тялото едва няколко месецаТова създава предпоставки за повторно заразяване

Нивата на антитела в организма на хора, които предпазват срещу SARS-CoV-2, спада драстично след развиването на инфекция. Антителата са основният елемент от механизма за имунна защита, който спира проникването на вируса в клетките на тялото.

Екип на Imperial College London откри, че броят пациенти, които са тествани и имат антитела, е спаднал с 26% между юни и септември. Според тях имунитетът отслабва и създава възможността за многократна зараза.

„Имунитетът се износва много бързо. Изминаха едва три месеца от първите тестове и вече забелязваме спад в антителата с 26%“, споделя един от изследователите, участващи в проучването, професор Хелън Уорд.

Спадът е по-драстичен при пациентите на възраст над 65 години в сравнение с по-младите. Освен това спадът е по-голям при тези, които не изпитват симптоми, в сравнение с тези, които са развили COVID-19. Данни, събрани от медицински работници, сочат още, че честото излагане на вируса води до по-висок брой антитела.

Антителата се прикрепят към повърхността на вируса и пречат на прикрепването му към здрави клетки и атакуването на останалата част от имунната система.

Все още не е ясно как спадът на антитела би се отразил на усилията за разработка на ваксина. Учените трябва да разгледат и други механизми за защита на организма като Т-клетки, които също може да играят роля в унищожаването на заразени клетки и струпването на други клетки в областта.

Съществуват четири други вида коронавирус, които хората могат да прихванат многократно. Те причиняват настинки и повторната зараза може да стане в рамките на 6 до 12 месеца. Повечето хора изпитват слаби или почти никакви симптоми.

Въпреки откритието до момента има прекалено малко данни за заболели от COVID-19, които са прихванали вируса повторно. Въпреки това изследователите твърдят, че това може да се дължи на факта, че имунитетът започва да спада едва сега. Надеждите са, че повторна инфекция би била по-лека, тъй като тялото има имунна памет след първата среща с вируса и знае как да се бори с него.

Ако се появи успешна ваксина, съществува нуждата тя да бъде повтаряна с цел подсигуряване на имунитета след време.
