148
bg
2020-03-16
http://www.fromtheweb.eu
Учени в Нидерландия откриха антитяло, което блокира коронавирусаТо би могло да се използва както за превенция, така и за лечение на вече болни пациенти

Учени от университета Утрехт в Нидерландия, заедно със свои колеги от програмата Erasmus MC и биотехнологичната компания Harbor BioMed, са разработили човешко антитяло, което може да потисне новият коронавирус (SARS-CoV-2), става ясно от публикация на страницата на университета.

Водещият учен в разработката Беренд-Ян Бош не иска да предизвиква изкуствено завишени очаквания и обяснява, че това е обещаваща първа стъпка, но е твърде рано да се спекулира за евентуалната ефикасност при хора. Проучването се преглежда от едно от водещите издания в научния свят. Допълнителни коментари за него ще бъдат дадени, когато този процес приключи, уточняват от университета Утрехт.

Човешкото моноклонално антитяло има способността да неутрализира напълно новия коронавирус, което означава, че то евентуално би могло да се използва както за превенция, така и за лечение от Covid-19.
