004
bg
2020-03-13
http://www.fromtheweb.eu
Жена от Кюстендил е настанена в дупнишката болница със съмнение за коронавирус

Жена от Кюстендил е хоспитализирана снощи в общинската болница „Св. Иван Рилски“ в Дупница. Пациентката е с грипоподобни симптоми и със съмнение за коронавирус. Тя не е пристигнала от Италия, но е имало контакт с хора, които са били там.

Жената се е обадила на тел. 112, след това е транспортирана с специализираната за тези случаи линейка към общинската болница.

Взети са необходимите материали за изследване за COVID-19 и са изпратени в Националната референтна лаборатория в София.
