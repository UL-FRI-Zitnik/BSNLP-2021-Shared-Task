067
bg
2021-01-04
http://www.fromtheweb.eu
Изследване: Хълцането може да е симптом на заразяване с Ковид-19

62-годишен пациент не спрял да хълца в продължение на четири денонощия

Редица изследвания показват, че постоянното хълцане може да е сигнал, че човек се е заразил с коронавирус, пише "Дейли Експрес".

Досега хълцането никога не е било в списъка на основните симптоми, но продължителността му може да означава заразяване със SARS-COV-2.

Изследване, направено от египетски лекари, установило наличието на Ковид-19 при пациент, който се оплакал единствено от хълцане. 64-годишният мъж потърсил лекарска помощ след три денонощия. По време на изследванията било установено, че той е заразен с коронавирус и нивото на левкоцитите му е ниско.

Аналогичен случай е описан в друга статия, публикувана от американски учени. В този случай става въпрос за 62-годишен пациент, който не спрял да хълца в продължение на четири денонощия. При него заразата засегнала белите дробове, а нивото на левкоцитите и тромбоцитите било силно понижено.

Хълцането е рядко срещан симптом на коронавируса. То се появява най-често при стрес или вследствие на неправилно хранене и обикновено отминава след няколко минути. Британските лекари, обаче, препоръчват да се потърси лекарска помощ, ако хълцането не престане след 48 часа или се появява твърде често.
