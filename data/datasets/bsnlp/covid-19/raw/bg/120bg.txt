120
bg
2020-04-24
http://www.fromtheweb.eu
Европейски хакатон ще търси решения на кризата с коронавирусаПовече от 16 000 програмисти и новатори от целия Европейски съюз са се регистрирали за участие

Първият пан-европейски хакатон "ЕС срещу вируса" (#EUvsVirus!) започва след няколко часа.  Той ще търси решения на кризата с коронавируса.

Хакатонът се провежда от 24-ти до 26-и април под патронажа на българския еврокомисар за иновациите, научните изследвания, културата, образованието и младежта Мария Габриел.

За участие до момента са се регистрирали повече от 16 хил. програмисти и новатори.

Те ще представят идеите си за иновации в критични сфери като: здравеопазване, подкрепа на бизнеса, дистанционна работа и обучение, социално и политическото сближаване, финансови инструменти.

България ще се представи с 214 участници, с над 30 ментори и представители в журито.

Победителите, които ще бъдат обявени на 30 април, ще имат възможност да се присъединят към платформата на Европейския иновационен съвет. Тя ще осигури достъп до финансиране на идеите им.
