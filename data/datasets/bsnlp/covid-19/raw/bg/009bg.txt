009
bg
2020-12-17
http://www.fromtheweb.eu
Проф. Витанов: С ваксините играта ще се промени изцяло!

С появата на ваксините ще се промени играта изцяло. Обсадили сме вируса с предприетите мерки и след 7-8 месеца вече няма да говорим за този проблем. Нашата задача е да правим анализи и прогнози как числата на заразените и излекуваните от COVID-19 ще се развиват във времето. Това заяви математикът проф. Николай Витанов, който е част от Националния оперативен щаб за борба с коронавируса, пред bTV.

"Кoгато тези, които не спазват мерките, стават много, започва силно разпространение на вируса. Още известно време ще сме в етапа на големия брой заразени. Сега и два и етапът на ваксините", каза той.

Професорът посочи, че с помощта на ваксините може да се постигне имунитет, а броят на новите случаи ще стане толкова малък, че няма да представлява проблем нито за медицината, нито за икономиката.

"Ако 30-35 процента се вaксинират, ще започне да се усеща ефектът, каза Витанов. - Ваксините са добри и аз бих се ваксинирал. Важно е броят на случаите да намалява с около 1000 на ден. По този начин здравната система ще започне да се разтоварва."

Той прогнозира, че може би хроничните заболявания на българите са такива, че този вирус ги атакува силно.

"Нека да не се заблуждаваме - такива пандемии ще има и в бъдеще", обяви Витанов.

Математикът коментира и решението на властите за затварянето на училищата и детските градини.

"Изчисленията показват, че училищата бяха затворени не толкова от необходимост, колкото заради натиск от определени среди. Затова намирам за добро решението детските градини и училищата за децата до 4-и клас да бъдат отворени от 4 януари", заяви Витанов.

"На всеки един регистриран случай има 3 нерегистрирани. Когато ходим по улиците, 1 на 20 е срещнал вируса и има опасност да заразява. Нека и когато сме на открито, да си носим маската", призова той.

"Има оптимистична теория за развитието на пандемията. Обсадили сме вируса с тези мерки. Идването на ваксините ще промени играта изцяло. Може би след 7-8 месеца вече няма да говорим за този проблем. В момента болниците са пълни. Стойте вкъщи - яжте, пийте и се пазете", призова професорът.
