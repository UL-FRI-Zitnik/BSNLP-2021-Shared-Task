095
bg
2020-09-23
http://www.fromtheweb.eu
Европа се бори с коронавируса чрез въвеждане на местни карантиниНовоинфектираните се увеличават в Италия, Испания и Великобритания

Много европейски лидери се опитват да избегнат налагане на нови карантинни мерки за големи региони или цели държави, докато случаите на коронавирус във Франция се увеличават, болниците започват да се пълнят в Испания, а британските власти предупреждават, че предстои шестмесечна борба за овладяване на вируса, пише New York Times.

Нови, целенасочени мерки за блокиране влязоха в сила в Мадрид в понеделник (21 септември), забранявайки на близо милион жители да напускат своите квартали, като изключение се прави само за основни дейности като работа, училище или спешна медицинска помощ. Новите случаи в Испания са нараснали до над 10 000 на ден средно през последната седмица, надхвърляйки официалния брой през пролетта, когато Испания беше една от най-тежко засегнатите държави в Европа. Сега тестването в страната е по-широко достъпно.

Висши научни и медицински съветници във Великобритания предупредиха, че до следващия месец инфекциите могат да достигнат 50 000 на ден, тенденция, подобна на тази във Франция и Испания. В понеделник вечерта премиерът Борис Джонсън обяви, че от четвъртък влизат в сила нови ограничения за заведенията, като те ще трябва да затварят в 22:00 часа. И Уелс обяви разширяване на мерките за блокиране, които влизат в сила на 22 септември.

Междувременно жертвите на новия коронавирус по света са почти 1 милион души, а в Мюнхен въведоха задължително носене на маски в някои части от града.
