140
bg
2020-03-24
http://www.fromtheweb.eu
202-ма души са с потвърден коронавирус у нас7 души вече са изчистени от вируса, но все още не могат да бъдат изписани от болница

Общо потвърдените лабораторно случаи на заразени от Covid-19 в България са 202. От снощи до момента има 1 нов случай, който е в София, съобщи ген. Венцислав Мутафчийски по време на редовния брифинг на Националния оперативен щаб.

Общият тренд при заболеваемостта е покачващ се, рано е да се правят изводи на този етап.

Водят се консултации с премиера и министъра на здравеопазването за обособяване на отделение за коронавирус във всяка една болница, така че да има възможност за обособяване на интензивни легла за пациенти, които изискват реанимационна грижа и кислородолечение, обясни още Мутафчийски.

7 души са изчитени от вируса, но не можем да го докажем, в перфектно здраве са. 7 души вече са изнервени до крайност от седене в болница, а нас ни трябват и леглата, обясни още Мутафчиев.

Броят на лабораториите, които ще извършват тестове за Covid-19 се увеличава. Освен тези в страната, ще има още лаборатории в София – от БАН и 2 частни болници са изразили готовност да разкрият такива съоръжения. В момента дневният капацитет на действащите лаборатории е около 300 теста, надяваме се да го удвоим и утроим, обясни още началникът на Оперативния щаб. Подробности за видовете тестове може да видите тук.

По повод даренията началникът на оперативния щаб заяви, че те продължават непрекъснато към конкретни болници или директно към Министерството на здравеопазването.

ВМА е второстепенен бюджетен разпоредител, затова каквото дойде в сметките, се прехвърля към бюджета, след това този бюджет се калкулира отново и чак и след това болницата може да използва средствата. Процедурата отнема около 2 месеца. „Затова апелирам към дарителите да даряват в натура, защото няма време за тази процедура“, призова ген. Мутафчийски, като уточни, че вероятно процедурата при болниците, които са търговски дружества, е различна.

В отговор на журналистически въпрос за готовността на някои болници и отказа на някои лекари да лекуват болни от коронавирус, ген. Мутафчийски заяви „Първите, които изявиха готовност да помагат, бяха от Асоциацията на частните болници“. В тази връзка началникът на оперативния щаб заяви, че вярва, че здравната система ще успее да се справи.
