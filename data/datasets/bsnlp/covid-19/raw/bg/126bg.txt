126
bg
2020-04-08
http://www.fromtheweb.eu
Как Нова Зеландия печели във войната срещу коронавируса?Страната предприе мерки отрано и взе решение да ограничи обществото

Нова Зеландия се надява да спре развитието на пандемията в страната още преди да е започнало. Първият случай на заразен бе регистриран на 28 март. Оттогава насам правителството взе превантивни мерки да ограничи последиците.

На острова живеят 4,8 млн. души. До 7 април 2020 са регистрирани 1160 случая на заболели и само един фатален случай. Броят на излекуваните в последните 24 часа е по-голям от броя на новозаразените.

Ключът към успеха е стратегията, предприета от министър-председателя Джасинда Ардерн. По данни на „Вашингтон пост“ в началото на месец март страната инструктира всички туристи да се изолират за 14 дни. На годишна база в Нова Зеландия влизат над 4 млн. туристи. На 19 март страната затвори границите си за международни посетители. Мерките бяха предприети, преди вирусът да започне да се разпространява сред местното население.

Още в началото на кризата правителството изпрати силно послание до гражданите да си стоят вкъщи, пише още „Вашингтон пост“. Освен това на 23 март бе издадена заповед за спазване на дистанция. С нея местната управа затвори училища и обекти, които не са „от основна важност“. Занятията на открито също бяха забранени.

Граждани и емигранти получиха субсидии от правителството, с които да улеснят избягването на посещението на работното място.

Нова Зеландия възнамерява да запази стриктните мерки поне за един календарен месец. Ако спадът на случаите продължи, страната може да е една от първите, възстановили се от пандемията, задминавайки Европа и САЩ.
