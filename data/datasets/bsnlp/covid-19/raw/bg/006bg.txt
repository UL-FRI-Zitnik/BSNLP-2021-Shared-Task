006
bg
2020-03-14
http://www.fromtheweb.eu
Втора жертва на коронавируса у нас

След продължителни реанимационни мероприятия днес е починал 74-годишният мъж, хоспитализиран в УМБАЛСМ "Н.И.Пирогов", информират от Министерство на здравеопазването.

Пациентът беше приет в лечебното заведение в тежко здравословно състояние на 8-ми март. Той е страдал от тежки хронични белодробни проблеми. След провеждане на лабораторни изследвания за новия коронавирус резултатите бяха положителни.

Министерството на здравеопазването изказва съболезнования на семейството и близките на починалия мъж.
