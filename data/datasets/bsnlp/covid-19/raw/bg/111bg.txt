111
bg
2020-05-14
http://www.fromtheweb.eu
Националният оперативен щаб продължава работаДетските градини няма да бъдат отворени поне още седмица, разпространението на вируса у нас все още е клъстерно

националният оперативен щаб продължава да работи, въпреки отпадането на извънредното положение. Това съобщи на редовен брифинг неговият началник ген. Венцислав Мутафчийски.

В отговор на журналистически въпрос за детските градини в други държави, ген. Мутафчийски обясни, че Щабът наблюдава обстановката. Становището на Щаба е , че „поне още една седмица не бива да се отварят и да се коментира отварянето на детските градини“.

Разпространението на новия коронавирус в България все още има клъстерен характер (на отделни огнища). При изследване на контактни лица, колкото повече се отдалечаваме от ядрото на клъстера, толкова повече намаляват инфектираните, обясни още началникът на Оперативния щаб.

Според ген. Мутафчийски на този етап „автомобилният туризъм“ остава най-подходящ. Той заяви, че се обсъжда идеята климатичните системи в самолетите да бъдат преработени, така че да наподобяват болничните и в тях да бъдат поставени HEPA филтри, но правилата за самолетен туризъм все още не са изработени. 

Той още веднъж обясни, че времето, което България е спечелила до тоози момент в борбата с вируса е дало възможност за укрепване на болниците, обучение на персонала, изработване на терапевтични и всякакви други схеми.

Той благодари на всички наши съграждани, „които видяха каква опасност се задава и бяха адекватни в спазването на тези мерки“.
