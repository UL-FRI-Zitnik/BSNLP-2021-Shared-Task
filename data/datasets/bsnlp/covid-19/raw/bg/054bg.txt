054
bg
2020-12-21
http://www.fromtheweb.eu
И България спря полетите от Великобритания заради новата мутация. Днес се очаква решение на ЕС.

И България спря полетите от и до Великобритания заради новата мутация на коронавируса, която е по-заразна. Завръщащите се български граждани трябва да прекарат 10-дневна карантина. Днес се очаква съвместно решение на ЕС.

По заповед на министъра на здравеопазването проф. Костадин Ананиев от 00.00 часа на 21 декември 2020 до 31 януари 2021 се забранява влизането на територията на България през всички гранични пунктове на всички лица, които пристигат с начална точка на отпътуване от Великобритания. Забраната важи за всички видове транспорт - въздушен, морски, железопътен и автомобилен транспорт. В посочения период България преустановява полетите от и до Великобритания.

Забраната не се отнася за българските граждани и лицата със статут на постоянно, дългосрочно или продължително пребиваване на територията на Република България. При пристигането си в България те подлежат на задължителна 10-дневна карантина в дома си или в друго място за настаняване, в което са посочили, че ще пребивават.

Мярката се налага заради нова мутация на коронавируса, която се разпространява на територията на Великобритания. Според учените, новият щам е 70% по-заразен, но не е толкова смъртоносен, колкото SARS-CoV-2.

"Това, което знаем за новия щам на вируса е, че той се предава по-бързо и че се влияе от новата ваксина, която започва да се поставя в България от 27 декември", каза още министър Ангелов.

И други европейски страни вече спряха полетите от и до Великобритания. Сред тях са Германия, Нидерландия, Белгия и Франция. 

Днес ще се проведе спешна среща на ЕС, на която се очаква да бъде взето решение за съвместна европейска позиция по темата.
