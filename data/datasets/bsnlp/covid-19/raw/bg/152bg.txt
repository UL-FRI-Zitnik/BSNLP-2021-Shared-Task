152
bg
2020-03-13
http://www.fromtheweb.eu
10 пъти по-бърз тест за коронавируса одобриха в САЩТой позволява да се тестват по 4128 души на ден

Американските здравни регулатори одобриха нов тест за коронавирус, който ще ускори 10 пъти скоростта на тестване на пациентите в САЩ, съобщава Bloomberg. Той е разработен от фармацевтичната компания Roche Holding.

Американската агенция за контрол на храните и лекарствата даде "разрешение за спешна употреба" на теста, който е достъпен и в Европа.

Той позволява да се тестват по 4128 души на ден, а с досега наличните можеха да се проверяват само по 1440.

"Увеличаваме скоростта 10 пъти", похвали се Томас Шинекер, ръководител на диагностичния отдел на швейцарската компания Roche.

Тестването е от решаващо значение за ограничаване на разпространението на Covid-19, тъй като позволява на медиците да идентифицират заразените и да ги поставят под карантина, дори да не показват тежки симптоми на заболяването. Така ще се намали общия брой на инфекциите, което ще осигури време на фармацевтичните компании да създадат по-ефикасни средства за лечение и в крайна сметка ваксина срещу новия вирус.
