012
bg
2020-12-26
http://www.fromtheweb.eu
Утре се започва! Ваксините в Пловдив пристигнаха!

На 27 декември започва ваксинацията срещу Ковид-19 в болниците в Пловдив и областта За 5-ти район, в който влизат областите Пловдив, Стара Загора, Пазарджик, Хасково, Смолян и Кърджали, са предвидени 1100 ваксини. Това съобщи д-р Ваня Танчева, директор на РЗИ Пловдив. 

Ваксините пристигнаха в Пловдив преди броени минути. 

"Това е един голям коледен подарък за всички ни. Подчертавеме, че тя не е за лечение, а за профилактика на заболяването. Това е първата партида. Втората ще дойде след 21 дни", каза проф. Красимир Гигов, председател на Координационния съвет по ваксинирането.

"Очакване до края на януари 90 000 дози да бъдат доставени в България. Има листовка с инструкции за пациентите. Процесът е обезпечен, Разчитаме много на директорите на РЗИ", допълни го Богдан Кирилов, изпълнителен директор на Изпълнителната агенция по лекарствата

"Почти всички болници в Пловдив ще се включат във ваксинацията. Организацията е създадена още преди празниците. Това са ваксини само за първата фаза, която обхваща медицинските специалисти. Ваксината е за около 1000 медици. Предвидено до 31 декември да сме приключили", шеф на РЗИ-Пловдив.

Първата ваксина ще бъде поставена в 10.00 часа в Университетската болница "Свети Георги“, където са и най-много  желаещите да бъдат имунизирани през петте дни – общо 200 лекари, сестри и санитари. Час по-късно процесът ще стартира в болниците Каспела и Пълмед. След това ще започне имунизирането и на персонала в общинската болница "Свети Мина“, както и в останалите осем болници.
