096
bg
2020-09-11
http://www.fromtheweb.eu
CDC: Смъртността от Covid-19 е под 1%, освен за хората над 70 годиниОколо 40% от хората изкарват вируса безсимптомно

11 септември 2020, 10:50

Американските центрове за контрол и превенция на заболяванията (CDC) съобщиха, че са променили начина, по който отчитат смъртността от коронавирус, и вече ще съобщават коефициента на смъртност от инфекцията по възраст.

Всичко това все още се основава на приблизителни данни и като част от актуализацията CDC също така оценява, че повечето случаи на коронавирус в САЩ не се отчитат, като факторът за неотчетените случаи е 11 на всеки установен.

Обновените данни, обосновани на„най-добрата оценка“, публикувани на уебсайта на агенцията гласят следното:

- 0,003% от децата над 18 години, които са заразени с коронавирус, умират;

- коефициентът на смъртност е 0,02% при хората на възраст от 20 до 49 години;

- 0,5% от хората на възраст от 50 до 69 години;

- 5,4% от хората на 70 и повече години.

Време за предаване: Според най-добрата прогноза отнема средно около шест дни, докато хората развият симптоми, след като са били в контакт с вируса.

Грижа в интензивно отделение: Малко под 24% от хората под 50-годишна възраст, които са хоспитализирани, ще се нуждаят от интензивно лечение, изчислява CDC. Съотношението нараства до 36% за хората от 50 до 64 години и 35% за 65 и повече годишните.

Процент на смъртност при хоспитализираните: 

- около 2,4% от хората на възраст от 18 до 49 години, които са хоспитализирани, умират;

- процентът се увеличава до 10% за тези от 50 до 64 години, приети за лечение в болница;

- над 26% от хоспитализираните над 65 години.

Числата са не само приблизителни, но данните за смъртността изостават със седмици, уточняват от CDC. Средно са необходими около 45 дни, за да се докладва смърт от коронавирус. 

Безсимптомни случаи: CDC изчислява, че 40% от случаите са безсимптомни и че хората без симптоми са заразни на 75% спрямо хората със симптоми, въпреки че това е „много несигурно“.

Коефициентът на смъртност от инфекции е един от няколкото начина за отчитане на смъртността. Изчислява се чрез разделяне на броя на смъртните случаи на броя на действителните инфекции. Тъй като истинският брой на коронавирусните инфекции не е известен, по необходимост се използва приблизителна оценка, уточнява CNN.
