069
bg
2020-12-11
http://www.fromtheweb.eu
Откриха нови симптоми на коронавирус при децата

Децата често прекарват COVID-19 леко или безсимптомно

Експерти от Медицинското училище „Гросман” на Нюйоркския университет са установили редица необичайни симптоми, които могат да се появят при деца с COVID-19, съобщава „Експрес”.

Отбелязва се, че децата често прекарват коронавируса леко или безсимптомно, но в комбинация с мултисистемния възпалителен синдром (MIS-C) инфекцията причинява възпаление на някои органи и тъкани, като сърце, бели дробове, кръвоносни съдове, бъбреци, храносмилателна система, мозък, кожа или очи.

Учените анализираха симптомите на деца с COVID-19 и причинения от него възпалителен синдром и стигнаха до заключението, че 83 % от участниците в проучването са имали мукокутанни (лигавично-кожни) изменения като подпухнали и зачервени очи, зачервени бузи и длани и така наречения „ягодов език“ - подут, грапав и зачервен.
