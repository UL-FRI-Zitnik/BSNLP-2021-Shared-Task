017
bg
2020-07-19
http://www.fromtheweb.eu
132 са новите случаи на коронавируса у нас, още 6 са починали

Общият брой на заболелите от началото на пандемията достигна 3 674 души

Нов негативен рекорд постави коронавирусът у нас. 132 са новите заразени за последното денонощие. Това е с 42 случая повече от вчера. Това показва Националната информационна система. 

Общият брой на заболелите от началото на пандемията достигна 3 674 души, а излекуваните са 1 941.

Разпределението по области по настоящ адрес на лицата е, както следва: Благоевград - 4; Бургас - 1; Варна - 1; Велико Търново - 1; Видин - 7; Добрич - 1; Кърджали - 2; Кюстендил - 11; Пазарджик - 17; Плевен - 5; Пловдив - 8; Разград - 1; Сливен - 9; Смолян - 5; София област - 26; София град - 30; Стара Загора - 1; Шумен - 1; Ямбол – 1.

289 са пациентите с доказана коронавирусна инфекция, настанени в лечебни заведения за болнична помощ. От тях в интензивни структури се намират 13.

Националната информационна система показва, че у нас са регистрирани общо 333 медицински служители, при които е доказан новият коронавирус. През изминалите 24 часа са установени 4 нови случая на лекар, медицинска сестра, санитар и друг медицински персонал.

Починалите през последното денонощие са шестима, а общо жертвите на коронавируса у нас са 190 души.

Починали са мъж на 55 г. с пневмония и сърдечно заболяване, жена на 74 г. със сърдечно заболяване, мъж на 70 г. със сърдечно заболяване и хронично белодробно заболяване, жена на 89 г. със сърдечно заболяване, хронично белодробно заболяване и онкологично заболяване, жена на 80 г. със злокачествено заболяване и мъж на 71 г. с остра респираторна инфекция, за когото няма информация за други заболявания.
