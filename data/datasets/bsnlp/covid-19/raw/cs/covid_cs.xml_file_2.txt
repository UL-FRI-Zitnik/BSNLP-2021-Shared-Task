2
cs
2021-01-04
http://www.fromtheweb.eu
ONLINE: Koronavirus sužuje Česko a svět i v roce 2021, pět milionů nově nakažených za osm dní

8:38 - Epidemické skóre PES v Praze dnes kleslo po třech dnech z 90 na 85 bodů. Hlavní město ale nadále zůstává v pátém, tedy nejvyšším stupni rizika. V neděli přibylo v metropoli 841 potvrzených případů nemoci covid-19. Bylo to o 250 víc než před týdnem, kdy ale mohly statistiku ovlivnit nižší počty testů na nový typ koronaviru v období vánočních svátků. 8:32 - Index protiepidemického systému PES zůstal v Moravskoslezském kraji pátým dnem na hodnotě 89. Je to o čtyři body víc než dnešní republikový průměr, který klesl na hodnotu 85. Horší index než Moravskoslezský kraj vykazují jen kraje Pardubický, který má 90 bodů a Karlovarský s 96 body. 8:30 - Nový typ koronaviru, který způsobuje nemoc covid-19, se poprvé objevil loni v prosinci v Číně.
