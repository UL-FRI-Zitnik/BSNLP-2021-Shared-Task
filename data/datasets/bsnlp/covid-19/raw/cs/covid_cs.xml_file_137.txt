137
cs
2020-09-24
http://www.fromtheweb.eu
MUDr. Jan Hnízdil: Tohle není pandemie koronaviru. Tohle je pandemie šílenství Za největší fake považuji informace médií o počtu nakažených, říká v rozhovoru pro eXtra.cz lékař Jan Hnízdil.

Přijetí jakéhokoliv postu ve vládě Andreje Babiše je diagnóza. Přijetí postu ministra zdravotnictví je diagnóza fatální. Tady je medicína bezmocná. Plukovník Prymula musel opustit místo náměstka ministra, protože neměl bezpečností prověrku. Jako ministr ji mít nemusí. Nevěřím mu ani dobrý den. Názory mění, jak se mu to hodí. Podle živnostenského rejstříku si letos v červnu zaregistroval „poradenskou činnost, zpracování odborných posudků a studií.“ Přitom byl vládním zmocněncem pro zdravotnictví, teď je ministr. Jeho dcera Karolína založila v roce 2013 v Hradci Králové firmu Biovomed. Během pěti let inkasovala od farmaceutických firem 117 milionů korun. Jednatelem byl až do roku 2016 její otec, současně předseda vakcinologické společnosti. Teď se Prymula angažuje v prosazení nevyzkoušené vakcíny. Její cenu odhaduje na 9 tisíc korun, v první fázi má být očkováno 3- 3,5 miliónů nejvíce ohrožených. To dělá zhruba 31,5 miliardy. V tom není nic odborného. To je tvrdý obchod. Obchod s lidským zdravím. Opět musíme nasadit celoplošně roušky vždy, když nejsme venku. K čemu to povede? Už vede.
