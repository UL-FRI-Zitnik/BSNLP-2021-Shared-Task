file18908433
cs
2021-01-11
http://www.fromtheweb.eu
Šest dávek místo pěti. Blatný povolil využití zbylé dávky vakcíny

Sledujeme online vývoj ohledně koronaviru doma i ve světě.


- Počet nakažených v ČR v pondělí vzrostl na 10 811 případů, z provedených testů bylo 42 procent pozitivních. V nemocnicích je o tisíc lidí více než na Štědrý den. Index rizika PES je v úterý již třetí den se 71 body ve čtvrtém stupni. Česko se od neděle řídí 5. stupněm PES. To znamená především uzavření většiny obchodů a služeb a zákaz nočního vycházení od 21 do 5 hodin.

- Ministr zdravotnictví Jan Blatný (za ANO) využil výjimky v zákoně o léčivech a se souhlasem společností Pfizer a BioNTech vydal opatření k využití šesté dávky jejich vakcíny v jedné lahvičce. Už od středy tak bude možné získat více dávek, než bylo původně zamýšleno.

- K úternímu večeru registruje Spojené království 53 135 nových pozitivních testů za den; jde o nejvyšší přírůstek, který země od vypuknutí pandemie zaznamenala. Web Daily Mail zároveň informuje o dalších 414 úmrtích v souvislosti s covidem-19, obě čísla jsou v porovnání s minulým týdnem výrazně vyšší.

- V Itálii objevili další mutaci koronaviru, která je podobná britské variantě. Nejspíš jde o jejího předchůdce, v zemi se objevila v červenci.
