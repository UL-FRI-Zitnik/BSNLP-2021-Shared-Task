196
cs
2020-10-19
http://www.fromtheweb.eu
Imunolog Svoboda a otázka, zda vzniká po infekci novým koronavirem efektivní imunita

V posledním týdnu se v médiích vyrojily zprávy o reinfekcích nového koronaviru SARS-CoV-2 u lidí, kteří již v minulosti jednou infikovaní byli, ať už byli asymptomatičtí (bezpříznakoví), nebo si protrpěli i plně rozvinutou, někdy i těžkou, formu COVIDU-19. Byl dokonce popsán i případ jednoho nemocného, u kterého byl „druhý COVID-19„ mnohem dramatičtější než předchozí. Okamžitě se objevili lidé, kteří začali zpochybňovat celou imunologickou koncepci této nové infekce, tudíž i většinu preventivních opatření včetně nošení roušek, které jsou obecně považovány za první krok k vakcíně, protože podstatně redukované množství viru, které se event. přes roušku do dýchacích cest dostane, může vyvolat protektivní )ochrannou) imunitu podobně, jako tomu bývalo do 18. století, do Jennerova objevu vakcinace, kdy byli někteří jedinci záměrně exponováni (vystaveni) malému množství viru varioly (pravých neštovic), které někdy zabránilo pozdějšímu rozvoji těžkého onemocnění při epidemii.
