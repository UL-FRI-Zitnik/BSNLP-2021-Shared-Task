32
cs
2021-01-01
http://www.fromtheweb.eu
10 lidí, kteří ovlivnili vědu v roce 2020: Žebříček podle Nature

Tedros Adhanom Ghebreyesus: Varoval svět před koronavirem. Prvním na seznamu je Tedros Adhanom Ghebreyesus , etiopský mikrobiolog, imunolog a politik. Stal se předsedou Světové zdravotnické organizace (WHO) v roce 2017 a je první v této funkci, kdo pochází z Afriky. Vzhledem k tomu, že nastupoval do funkce, když se řešila ohniska Eboly, slíbil Ghebreyesus vytvořit službu, která by pružně reagovala na světové krize, které se vyskytnou. Když vypukla na začátku roku 2020 pandemie Covid-19, hrál důležitou roli ve spolupráci s Čínou . Ačkoliv americký prezident Donald Trump řekl, že zastaví financování WHO , protože je potřeba přezkoumat její reakci na koronavirus a jednání s Čínou. Místo veřejného osočování Ghebreyesus zdůraznil, že Spojené státy americké jsou velkorysý přítel a WHO chce sloužit každé zemi a každému partnerovi během pandemie: „Byli jsme velmi znepokojeni napětím mezi těmito silnými státy. Prosazovali jsme cestu globální solidarity,“ vysvětlil. Na konci prosince měla WHO v rukou zprávy o případech zápalu plic neznámého původu z čínského Wuhanu. Vyžádala si více informací a okamžitě upozornila na možnou hrozbu. Předseda se sešel s čínským prezidentem v lednu a poté veřejně ohlásil stav globálního ohrožení zdraví a vyzval členské státy WHO k boji s hrozbou. „Od okamžiku, kdy jsme dostali první oznámení, bili jsme na poplašný zvon,“ odmítá Ghebreyesus nařčení z příliš pomalého jednání. Nastupující americký prezident Joe Biden nakonec zrušil plány svého předchůdce o vystoupení USA z WHO. Verena Mohaupt: Manažerka polární mise.
