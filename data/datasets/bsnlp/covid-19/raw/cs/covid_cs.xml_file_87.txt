87
cs
2020-07-27
http://www.fromtheweb.eu
Ministerstvo zdravotnictví představilo semafor pro regiony podle rizika nákazy. Ukazuje i konkrétní opatření

Ministerstvo zdravotnictví představilo systém čtyř pohotovostních stupňů, kterými by se hygienici měli řídit při vyhlašování opatření proti šíření nového koronaviru v jednotlivých okresech. Semafor bude určovat například pokyny pro nošení roušek nebo pro fungování zvláštních oddělení v nemocnicích. Má plnit roli pandemického plánu, kvůli jehož absenci čelí vláda a ministerstvo zdravotnictví kritice. Takzvaný semafor bude rozdělen na čtyři stupně rizika označené šedou, zelenou, žlutou a červenou. Podle aktuálních dat by nejvyšší stupeň nikde v zemi neplatil, žlutý by byl pouze v Praze a zelený v některých okresech Moravskoslezského kraje, Středočeského kraje a na Jihlavsku. První mapu Česka podle epidemiologického rizika v jednotlivých okresech zveřejní ministerstvo zdravotnictví 3. srpna, následně ji bude v týdenních intervalech aktualizovat. Na tiskové konferenci to uvedl vedoucího epidemiologické pracovní skupiny při ministerstvu zdravotnictví Rastislav Maďar. Podle aktuálních dat by nejvyšší stupeň nikde v zemi neplatil, druhý nejvyšší by byl pouze v Praze.
