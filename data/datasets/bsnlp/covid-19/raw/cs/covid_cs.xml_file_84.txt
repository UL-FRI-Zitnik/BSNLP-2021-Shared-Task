84
cs
2020-07-22
http://www.fromtheweb.eu
Stále jsme považováni za bezpečnou zemi. Záleží na nás, jak to půjde dál, říká epidemiolog Smejkal

Pandemie koronaviru zatím nezpomaluje a počty nakažených rostou. A to i v Česku, kde se aktuálně s nemocí potýká dosud nejvíce pacientů. Nejzasaženější zemí zůstávají Spojené státy americké, kde denně přibývá na 60 000 nových případů nemoci covid-19. Co aktuální epidemiologická situace znamená pro cestování po Evropě? Český rozhlas Plus se zeptal epidemiolog pražského IKEM Petra Smejkala. Praha 11:02 22. července 2020



Podle Petra Smejkala vede v vývoji a schválení účinné vakcíny ještě dlouhá cesta | Foto: Michaela Danelová | Zdroj: iROZHLAS.cz. Ministr zahraničí Tomáš Petříček z ČSSD uvedl, že i v budoucnu budeme při vstupu do některých zemích potřebovat negativní test na koronavirus. Jedná s evropskými kolegy o takzvaném COVID Passu - možnosti, že by šlo elektronicky prokázat, že máme negativní PCR test v důvěryhodné laboratoři. Jak se vám, coby odborníkovi na cestovní medicínu, jeví možnost elektronického průkazu, že nejsme nemocní? Je to praktické? Bylo by to praktické, jenže nevíme, jestli se to stane. Jsme členy Evropské unie a ta nemá společnou zdravotní politiku. A zrovna v tomto případě by se nám hodilo, kdybychom členské státy více provázali i z hlediska sledování epidemiologických dat - nejen na úrovni států, ale i regionů.
