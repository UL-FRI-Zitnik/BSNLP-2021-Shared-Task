86
cs
2020-07-23
http://www.fromtheweb.eu
Konvalinka: O chytré karanténě nemůže být řeč, kapacity nemáme ani na starou dobrou epidemiologii

Mnohem rychlejší trasování a testování. To by měly být podle biochemika Jana Konvalinky hlavní funkční opatření proti šíření koronaviru v Česku. „Dokud to nebudeme dělat, nemáme šanci. Neměli bychom sahat k velkoplošným opatřením. To je zoufalý, poslední pokus,“ řekl pro Český rozhlas Plus. Osobnost Plus Praha 20:02 23. července 2020



Jan Konvalinka | Foto: Khalil Baalbaki | Zdroj: Český rozhlas. O chytré karanténě nemůže být podle něj řeči. „Měla znamenat nasazení IT technologii, smartphonů a podobně. K tomu vůbec nedošlo. A myslím, že to nikdo už ani nezkouší. Docela by stačila stará dobrá epidemiologie, kdyby se dělala dost rychle a efektivně. Obávám se, že na to není dost lidí, že nemáme dost kapacit. Což půl roku po začátku infekce je docela depresivní zjištění,“ míní docent.



Říká, že nechce být jen depresivní, a tak připomíná, že situace vypadá v něčem lépe než v březnu. „Zatím se nezdá, že by to zasáhlo rizikové skupiny obyvatel, a lidé, kteří jsou pozitivní, to velmi pravděpodobně přežijí bez velkých následků. A nezdá se, že by se zvyšoval počet pacientů v nemocnicích, tedy zatím nehrozí přeplnění nemocničního systému, což je na celé věci nejnebezpečnější,“ upozorňuje. ONLINE: Povinné roušky na vnitřních akcích nad sto lidí. Vojtěch oznámil nová opatření kvůli koronaviru Číst článek Co se týče preventivních celostátních opatření proti šíření nákazy, která zvažuje vláda, mohou se podle Konvalinky vrátit roušky i omezení akcí. „Myslím, že roušky ve všech hromadných dopravních prostředcích jsou rozumné v krajích, kde jsou pozitivní případy. Smysl by to dávalo i v uzavřených veřejných prostorách, zejména v postižených oblastech,“ říká a pokračuje:
