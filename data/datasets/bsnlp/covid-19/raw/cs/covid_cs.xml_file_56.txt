56
cs
2021-01-04
http://www.fromtheweb.eu
K veřejnosti se v kraji vakcíny v lednu nedostanou, uvedl hejtman. Na jihu Čech zkouší izraelský model testování

LIBEREC V Libereckém kraji nebude možné podle hejtmana Martina Půty (Starostové pro Liberecký kraje) v lednu začít očkovat proti covidu-19 zájemce z řad veřejnosti. Vychází z počtu přislíbených dávek vakcíny. Liberecký hejtman na to upozornil v otevřeném dopise, který je adresovaný starostům obcí v kraji. Jihočeský hejtman a předseda asociace krajů Martin Kuba (ODS) v pondělí zároveň představovil krajskou strategii pro očkování, který bude řadit uchazeče podle kritérií jako věk nebo zdravotní stav a jejich diagnóza.



Premiér Andrej Babiš (ANO) v neděli uvedl, že na očkování se budou moci od 15. ledna registrovat lidé nad 80 let věku a od 1. února všichni obyvatelé Česka. „V lednu budeme mít v kraji podle informací ministerstva zdravotnictví k dispozici necelých 10 000 vakcín, které by měly být určeny především lékařům a zdravotníkům, zaměstnancům a klientům ústavů sociální péče a dalším potřebným působícím v Integrovaném záchranném systému. Pro veřejnost v této zásilce žádná rezerva není, tato rovnice zatím prostě nevychází. Úplně nejhorší jsou tak v krizové situaci nenaplněná očekávání lidí,“ uvedl liberecký hejtman v dopise.
