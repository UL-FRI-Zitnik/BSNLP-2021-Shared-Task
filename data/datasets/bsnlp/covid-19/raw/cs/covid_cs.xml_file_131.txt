131
cs
2020-09-22
http://www.fromtheweb.eu
Ruská vakcína šest týdnů po schválení: distribuce se zpožďuje, seznam zemí pro možný export ale narůstá

V úterý 11. srpna šéf Kremlu Vladimir Putin s pompou oznámil, že jeho země jako první na světě schválila očkovací látku proti nemoci covid-19. Vakcína s názvem Sputnik V, která byla schválena ruským ministerstvem zdravotnictví ještě před začátkem třetí fáze testování, měla být podle tehdejších prohlášení ruského vedení k dispozici na konci srpna nebo na začátku září. Podle listu New York Times se ale distribuce očkovacího preparátu zpožďuje. Moskva 7:01 22. září 2020



Vakcína s názvem Sputnik V měla být podle tehdejších prohlášení ruského vedení k dispozici na konci srpna nebo na začátku září | Foto: Anton Vaganov | Zdroj: Reuters. „Dnes ráno byla jako první na světě zaregistrována vakcína proti infekci způsobené novým koronavirem,“ prohlásil 11. srpna Putin s dodatkem, že očkování na sobě vyzkoušela i jedna z jeho dcer. Rusko začalo distribuovat vakcínu proti koronaviru. První naočkují rizikové skupiny, v nich jsou studenti Číst článek Vystoupení šéfa Kremlu se záhy stalo terčem kritiky odborníků, kteří označili schválení vakcíny vyvinuté v ruském Národním výzkumném středisku Nikolaje Gamaleji bez potřebných dat ze třetí fáze testování za riskantní.



Závěrečná testovací fáze, které se obvykle účastní několik tisíc dobrovolníků, má kromě jiného odhalit případné nežádoucí účinky. Politologové, včetně odborníka Univerzity Karlovy Michala Romancova, proto krok Moskvy interpretovali jako snahu ukázat, že Rusko světový závod o vývoj vakcíny proti covidu-19 vyhrálo. Ne náhodou taky dostala název Sputnik V, který odkazuje na vyslání první umělé družice Země bývalým Sovětským svazem v roce 1957. V den Putinova prohlášení ruská vicepremiérka Taťjana Golikovová zároveň sdělila, že by vakcinace novým preparátem mohla začít koncem srpna nebo začátkem září. Mezi prvními měli být na řadě učitelé a především zdravotníci, protože ti přicházejí do přímého kontaktu s infikovanými lidmi. Začátkem září pak ruské ministerstvo zdravotnictví oznámilo, že začalo s distribucí první šarže očkování. Do rizikových skupin, které měly být očkovány mezi prvními, byli kromě zdravotníků a učitelů zároveň zařazeni také policisté, branci nebo studenti. Mezitím odstartovala i hojně diskutovaná třetí fáze klinických testů, kterých se mělo účastnit 40 tisíc lidí – 30 z nich mělo dostat vakcínu, zbylých deset placebo. Americký list The New York Times nicméně koncem minulého týdne poukázal na to, že očkovací kampaň v Rusku se potýká se značným zpožděním. Není ale jasné, jestli jsou důvodem omezené výrobní kapacity, anebo úřady, které očkování lidí za pomoci látky, jejíž bezpečnost zatím není zcela prokázaná, stále vyhodnocují. Děsivé možná bylo jen prohlášení. Podle ruského ministra zdravotnictví Michaila Muraška byly do několika ruských regionů zaslány první „malé“ zásilky s vakcínou. Kdy mají být k dispozici nebo kolik lidí už bylo v Rusku novou látkou očkováno, ale neuvedl, podotýká americký deník. Biochemik Hostomský: Koronavirus není smrtelný, vakcínu ale víc potřebují ohrožené skupiny Číst článek „Bohužel máme velmi málo informací,“ říká pro NY Times epidemiolog a ředitel ruské Asociace pro medicínu založenou na důkazech Vasilij Vlasov, který byl společně se svou organizací mezi těmi, kdo proti schválení vakcíny před dokončením testování protestovali.
