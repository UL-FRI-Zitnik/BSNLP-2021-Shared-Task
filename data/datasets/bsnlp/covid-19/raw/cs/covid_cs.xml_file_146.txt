146
cs
2020-09-29
http://www.fromtheweb.eu
Nejničivější pandemie od španělské chřipky. S koronavirem už zemřelo přes milion lidí

. Vláda se sejde za týden. Ministr vnitra a předseda Ústředního krizového štábu Jan Hamáček (ČSSD) řekl serveru iDNES.cz , že o Prymulově plánu ví a vyhlášení nouzového stavu podpoří. Podle serveru chce Prymula vyhlásit nouzový stav, aby stát mohl přistoupit k dalším opatřením proti šíření nemoci covid-19. Nouzový stav vyhlašuje vláda, v případě nebezpečí z prodlení premiér, jehož rozhodnutí pak vláda může schválit, či zrušit. Vláda o vyhlášení nouzového stavu musí neprodleně informovat sněmovnu, která může vyhlášení zrušit. "Udělat to určitě musíme. Bez toho moc šance není. Já myslím, že to bude na prvním jednání vlády," řekl Prymula na otázku Respektu , zda bude požadovat vyhlášení nouzového stavu. V kabinetu bude mít pro tento návrh podporu minimálně u vicepremiéra Hamáčka. "Pokud ministerstvo dospělo k názoru, že potřebuje udělat opatření, ke kterým není na základě zákona o ochraně veřejného zdraví oprávněno, tak to bude potřeba vyhlásit," řekl Hamáček serveru iDNES.cz. Předseda opoziční ODS na Twitteru avizoval, že návrh nepodpoří.
