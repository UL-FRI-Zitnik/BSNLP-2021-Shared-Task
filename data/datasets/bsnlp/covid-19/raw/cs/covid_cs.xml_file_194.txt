194
cs
2020-10-16
http://www.fromtheweb.eu
Zemanův projev: Žádá pokuty u roušek, sepsul…

Miloš Zeman vystoupil v pátek večer opět s projevem. Předtočeným na zámku v Lánech. „Setkáváme se v těžké chvíli,“ řekl Zeman v košili, kravatě v barvách státní vlajky a s rukou stále ještě v ortéze. Prezident v projevu tentokrát „neoperoval“ žádnými čísly ani počty. Připomněl, že těžké chvíle pro Česko jsou především v tom, že roste počet nakažených, koronavirem hospitalizovaných, i počet těžce nemocných. „ A co horšího, roste počet mrtvých,“ sleduje Zeman vývoj šíření pandemie koronaviru v Česku. „Kdysi, když počet mrtvých byl na velmi nízké úrovni, jsme se mohli utěšovat tím, že covid se dá vyléčit, ale úmrtí se samozřejmě vyléčit nedá a je to nesmírná ztráta pro naši společnost, pro rodiny těch, kdo zemřeli, pro všechny z nás,“ zalitoval prezident ve svém projevu ztrát jednotlivých lidí, kteří při současné pandemii zemřeli. „Jsme v situaci, kdy o lidské životy bojují naši zdravotníci a já bych jim chtěl vyjádřit úctu, obdiv a poděkování,“ obrátil se Zeman speciálně na zdravotnický personál. Rouška jako zbraň. Podle Zemana může ale pomoci se záchranou životů každý z nás, ne jen zdravotnický personál. „Máme k dispozici jenom jednu jedinou zbraň, protože vakcína ještě neexistuje.
