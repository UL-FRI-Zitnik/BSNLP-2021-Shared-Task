73
cs
2020-07-07
http://www.fromtheweb.eu
Covid-19 má podle expertů i pozitiva. Češi si více myjí ruce a nekonala se obávaná epidemie chřipky

Praha Pandemie koronaviru, která se přehnala také Českem, má podle odborníků i světlé stránky. Lidé se díky onemocnění covid-19 zaměřili na sebe a hlídají si zdraví.



Pravidelné mytí rukou, případně použití dezinfekce – hygienické návyky, jež tu měly být zažité už v minulosti – se až nyní díky koronaviru výrazně dostaly do povědomí. Lidé je začali vnímat jako důležitou prevenci a dodržují je kvůli obavě z další nákazy. Konečně, shodují se epidemiologové. Důvod je prostý. Právě díky zajeté prevenci se dá předejít zbytečným zdravotním komplikacím, které mohou někoho stát i život. „Vezměte si třeba jen častější mytí rukou. Čím častěji si je budete mýt, virus či jiné bakterie sice úplně nezmizí, ale sníží se tím infekční dávka, která by se dostala do těla,“ popsal princip základní prevence Jiří Beran, epidemiolog, vakcinolog a ředitel Centra očkování a cestovní medicíny v Hradci Králové. Laicky řečeno, čím menší bude infekční dávka, tím mírnější budou příznaky onemocnění.
