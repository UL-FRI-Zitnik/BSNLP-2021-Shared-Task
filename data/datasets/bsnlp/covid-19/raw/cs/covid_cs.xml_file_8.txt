8
cs
2021-01-01
http://www.fromtheweb.eu
V Izraeli se lidé nakazili i krátce po očkování. Důležitá je druhá dávka

V Izraeli se z téměř jednoho milionu lidí, kteří obdrželi první dávku vakcíny, diagnostikovala u 240 z nich virová nákaza covid-19 pár dní po očkování. Vakcína od společnosti Pfizer, kterou Izrael používá, začíná mít efekt teprve 8-10 dní po aplikaci, což výrobce také dopředu deklaroval, plného potenciálu však dosáhne až po druhé dávce. Je tedy potřeba se několik týdnů po prvním očkování nadále chránit před rizikem nákazy stejně, jako kdyby člověk nebyl očkovaný, protože tělu trvá určitou dobu, než si vytvoří účinné protilátky proti viru, který způsobuje covid-19. Po první dávce se účinnost pohybuje kolem 50%, proto je důležitá druhá dávka. Ta se podává s odstupem 21 dní, aby posílila reakci imunitního systému. Týden po této aplikaci se zvýší účinnost vakcíny na 95%.

Avšak komukoliv, kdo se infikuje několik dní před podáním první dávky vakcíny nebo v mezičase dosažení její plné účinnosti, stále hrozí rozvoj příznaků nemoci. Není však možné nakazit se z vakcíny. Očkovací látka od společnosti Pfizer neobsahuje samotný koronavirus, ale kus jeho genetického kódu, na kterém imunitní systém trénuje rozpoznávání špičatého povrchu viru. Vytvoří tak protilátky k útoku pro případ, že narazí na skutečný vir. Většina očkovaných Izraelců nenahlásila žádné problémy. Mírné vedlejší účinky hlásil přibližně jen jeden s tisíce očkovaných. Mezi nejčastější vedlejší účinky patří například slabost, závratě, horečka či dokonce průjem. Dále někteří lidé hlásili lokalizované příznaky, tedy otok, zarudnutí a snížená hybnost v místě vpichu. 14 lidí nahlásilo alergickou reakci. Studie dosud nedaly odpověď, zda vakcína brání očkovanému člověku přenášet nemoc a šířit ji, aniž by byl sám ohrožen. Je možné, že zatímco tělo bude po vakcinaci do značné míry před virem chráněno, sliznice v nosních dírkách mimo dosah protilátek mohou obsahovat množící se virové částice. Přestože by neublížily nosiči, mohl by být stále rizikem přenosu pro jeho okolí.
