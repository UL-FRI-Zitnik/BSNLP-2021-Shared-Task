69
cs
2021-01-05
http://www.fromtheweb.eu
EU v roce 21: od očkování po loučení s Merkelovou

Posílí covid Evropskou unii? Získá EU pravomoce v oblasti zdravotnictví? Kdo nahradí Angelu Merkelovou? Zamyšlení nad tím, co letos Unii čeká. Byla to dlouhá a klikatá cesta, vypůjčila si předsedkyně Evropské komise Ursula von der Leyenová titul písně Beatles, aby charakterizovala složitá vyjednávání o pobrexitové smlouvě s Británií. Stejná slova se z pohledu EU dají použít na celý uplynulý rok, který možná více než jiné v minulosti ovlivnil to, co se bude v Unii dít v tom následujícím. 1. KORONAVIRUS 2021 Dění v EU bude nepochybně dál dominovat pandemie covidu, která v roce 2020 úplně převrátila život v evropském bloku. Státy donutila opakovaně vypnout ekonomiky a radikálně omezit sociální kontakty obyvatel, aby šíření nákazy alespoň načas omezily. Její zastavení si slibují od vakcín – očkování spustily téměř všechny unijní země na konci prosince.   Výjimkou je Nizozemsko, které start vakcinace odložilo na 8. ledna.   Proočkovat evropskou populaci ale potrvá měsíce. Ugur Sahin, šéf firmy BioNTech, která se podílela na vývoji první používané vakcíny, se domnívá, že k normálnímu životu se vrátíme až příští zimu.   Optimističtější predikce mluví o létě. EU má smluvně zajištěno přes miliardu dávek vakcín. Symbolem začínajícího roku se tak podle všeho stane injekční stříkačka, a to nejen v EU. 2.
