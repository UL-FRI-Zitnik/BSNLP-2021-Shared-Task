110
cs
2020-08-25
http://www.fromtheweb.eu
Karanténa? Stačilo by pět dní, říká epidemiolog…

„Je tady jedna klíčová vlastnost, která se za pů roku změnila. Inkubační doba se nám podstatně zkrátila. Dříve byla skoro čtrnáct dní, v současnosti se pohybuje mezi třemi až pěti. Já doufám, že to do budoucna bude mít vliv na ještě další zkrácení karantény,“ vysvětluje Beran s tím, že by ideálně mělo stačit pouhých pět dní zakončených negativním testem. 

„S podzimem bude přicházet množství jiných akutních respiračních onemocnění, a pak nám může zůstávat v karanténě daleko více osob . A někteří lidé už zůstali jenom za léto třikrát doma. Když si představíte milion lidí opakovaně v karanténě, tak má zásadní vliv i pro ekonomiku, jestli bude ta izolace trvat pět, nebo deset dní,“ zvažuje lékař všechna pro a proti. Chaos s rouškami dopadl lépe, než čekal. Kromě toho, že se inkubační doba zkrátila, stává se virus také méně nebezpečným a to považuje beran za nejzásadnější: „Léto nám ukázalo skutečný dopad tohoto viru. Bylo to vidět pěkně třeba na Karvinsku, kde více než polovina lidí byla bezpříznakových, dalších pětatřicet procent měla příznaky tak mírné, že jim nevěnovala pozornost. A necelá dvě procenta byla hospitalizována.“ Chaos z minulého týdne týkající se povinnosti nosit roušky podle vakcinologa dopadl nakonec lépe, než čekal: „Já myslím, že to prvotní rozhodnutí vycházelo z tlaku poradců a nemělo žádný racionální základ.“ Poptávka po vakcíně by podle něj byla vysoká. Odvozuje to i z faktu, že přibylo množství lidí, kteří se nyní chtějí nechat očkovat proti chřipce: „Chtějí se ochránit alespoň proti jedné infekci v následující sezóně.“

Člověk, který koronavirus prodělal, by prý mohl být chráněný až deset let. Tato skutečnost přesto nijak nemění jeho povinnost od září nasadit roušku v hromadné dopravě a podobně: „Pravdou je to, že kdo prodělal koronavirovou infekci, nemusí ve své podstatě roušku nosit. Ale ze zákona pro tyto lidi žádná výjimka neexistuje.“
