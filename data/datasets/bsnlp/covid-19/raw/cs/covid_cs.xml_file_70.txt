70
cs
2021-01-04
http://www.fromtheweb.eu
Evropská unie v roce 2021, rozhovor s místopředsedkyní Evropské komise Věrou Jourovou

Ve Velké Británii kvůli brexitu požádalo o status usedlíka na 54 tisíc Čechů. Drtivé většině byl přiznán. Povolení jim zjednoduší pobyt i překročení hranic. Pro eurotunel mezi Anglií a Francií byl dnešek, tedy první pracovní den po odchodu z Británie z Evropské unie, zatěžkávací zkouškou. Kamiony tam zatím projížděly bez většího zdržení. Irsko ale komplikace do budoucna očekává. Pro své zboží zřídilo náhradní lodní dopravu, která se vyhýbá britskému území. Rozhovor s místopředsedkyní Evropské komise Věrou Jourovou. Na otázku moderátorky - Tak byla to pro Unii docela divoká léta v poslední době. Nejdřív migrační krize, pak brexit, teď je to koronavirus. Co Unii čeká na konci roku 2021? Věra Jourová odpověděla: "Já pevně doufám, že Unii čeká celkové ozdravení, nejenom co se týče stavu zdraví občanů v rámci koronakrize, ale zejména ozdravení ekonomiky. Jsem velice ráda, že se podařilo schválit rozpočet, který počítá s velice velkorysým plánem obnovy ekonomiky, abychom se vrátili zase k nějaké éře hospodářského růstu po poměrně velkém ekonomickém propadu.
