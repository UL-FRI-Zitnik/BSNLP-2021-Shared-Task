60
cs
2021-01-04
http://www.fromtheweb.eu
Francie čelí kritice za pomalé očkování. Takto by trvalo 3000 let, zlobí se odborníci

Francie začala aplikovat vakcínu vyrobenou firmami Pfizer a BioNTech stejně jako mnoho dalších evropských zemí 27. prosince. K 1. lednu dostalo vakcínu podle údajů francouzského ministerstva zdravotnictví 516 osob, další čísla o počtu očkovaných ministerstvo zveřejní v úterý ráno. V Německu se nechalo očkovat přes 200.000 pacientů, v Británii přesáhl počet očkovaných pacientů milion.



„U tohoto rytmu nelze zůstat. Podle propočtů by nám v takovém případě očkování trvalo 3000 let," upozornil Bruno Megarbane, vedoucí oddělení intenzivní medicíny a toxikologie v pařížské nemocnici Lariboisière. „Za týden jsme naočkovali stejně osob jako Německo za půl hodiny, to je ubohé," podotkl Jordan Bardella, europoslanec a místopředseda krajně pravicové strany Národní sdružení (RN).
