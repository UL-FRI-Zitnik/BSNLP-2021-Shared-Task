142
cs
2020-09-27
http://www.fromtheweb.eu
Imunolog: Nemocnice se mohou brzy zaplnit. Ke covidu nesmíme přistupovat s furiantstvím

Kolegové, kteří to celé bagatelizovali, nectili zásady předběžné opatrnosti, kterou v medicíně normálně potřebujeme, říká imunolog | Foto: Michaela Danelová | Zdroj: iROZHLAS.cz. Začátkem dubna jste v rozhovoru pro iROZHLAS.cz popsal poměrně překvapivé závěry vámi zorganizovaného bleskového průzkumu mezi zahraničními klinikami dětské onkologie, podle které má covid-19 u dětí na protinádorové léčbě často mírný až bezpříznakový průběh. Podařilo se vám na větším počtu případů potvrdit, že to tak skutečně je? Pokračovali jsme ve sběru dat a naštěstí se předběžné závěry první studie v zásadě potvrdily. Bohužel jsme při větším počtu pacientů zaregistrovali několik případů, kdy průběh byl těžký. Dokonce jsme viděli několik úmrtí u transplantovaných dětí, u kterých se ale na stavu podílely i další viry. Nicméně nadále platí, že naprostá většina pacientů má bezpříznakový nebo mírný průběh, a to i u dětí po protinádorové chemoterapii, která utlumí několik složek imunitního sytému.
