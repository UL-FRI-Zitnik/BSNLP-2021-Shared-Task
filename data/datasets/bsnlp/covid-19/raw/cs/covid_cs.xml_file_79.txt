79
cs
2020-07-21
http://www.fromtheweb.eu
Vakcíny z Británie a Německa přinášejí naději, naočkovaní získávají vůči covidu imunitu

Praha Průběžné výsledky první a druhé fáze testování látek proti koronaviru se zdají být úspěšné. Vědcům z univerzity v Oxfordu se podařilo vyvinout vakcínu, která vyvolává silnou imunitní reakci vůči viru. Zabrala u všech hodnocených účastníků. Obdobné závěry pak zaznamenali i němečtí výzkumníci ze společnosti Pfizer ve své studii.



Vědci z britské univerzity v Oxfordu slaví úspěchy. Výsledky první a druhé klinické fáze testování vakcíny proti nemoci Covid-19 dopadly pozitivně. Klinického testování se podle tiskové zprávy farmaceutické společnosti AstraZeneca zúčastnilo 1077 zdravých lidí ve věku 18 - 55 let, přičemž většině z nich byla aplikována jedna dávka vakcíny. Desítce vybraných pak byla aplikována dávka dvojnásobná, a to s odstupem jednoho měsíce. Výsledky zveřejněné v časopisu Lancet potvrdily, že vyvinutá vakcína AZD1222 způsobila u 95 procent účastníků studie až čtyřnásobný nárůst protilátek vůči viru SARS-CoV-2, a to do jednoho měsíce od aplikace vakcíny. U těch, kterým látku vpravili do těla dokonce dvakrát, byl efekt stoprocentní. Ve zbylých případech měla jedna dávka 91% úspěšnost.
