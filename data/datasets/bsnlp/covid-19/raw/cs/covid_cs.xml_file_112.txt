112
cs
2020-08-28
http://www.fromtheweb.eu
Hospodářská komora: Epidemiologická pravidla nelze měnit ze dne na den, firmy potřebují jasný jízdní řád

Podnikatelé potřebují jasnou představu o opatřeních, aby se stihli včas připravit a mj. se zásobit ochrannými pomůckami. Uvedla to Hospodářská komora během pracovního jednání s ministrem zdravotnictví Adamem Vojtěchem, epidemiology, zástupci zdravotních pojiťoven a hygieniky. Stát se častou změnou pravidel podle Hospodářské komory mj. vystavuje hrozbě případných žalob ze strany podnikatelů. Představme si firmu, která by pro své zaměstnance na základě nařízení vlády objednala ochranné pomůcky nebo zaváděla složitá organizační a hygienická opatření za statisíce nebo i miliony korun a pravidla se opět narychlo změnila. V tom případě nemůžeme vyloučit, že by kodu za nevyužité rouky a respirátory nebo zbytečně investované peníze do prevence vymáhala firma po státu,“ vysvětluje prezident Hospodářské komory Vladimír Dlouhý. Jednotná pravidla pro zasažené regiony. Hospodářská komora zároveň doporučuje, aby preventivní pravidla proti koronaviru byla jednotná v celé republice. Ve stejně zasažených krajích by se tak neměla opatření liit (např. ve firmách při případném objevení covidu-19 mezi zaměstnanci). To souvisí i s požadavkem Komory na změnu zákona o ochraně veřejného zdraví. Podle ní by měla fungovat jedna centrálně řízená Hygienická služba ČR s krajskou strukturou, navázaná na systém krizového řízení v krajích a přímo podřízená hlavní hygieničce ČR.
