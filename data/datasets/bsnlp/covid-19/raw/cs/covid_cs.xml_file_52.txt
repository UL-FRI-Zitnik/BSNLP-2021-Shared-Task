52
cs
2021-01-04
http://www.fromtheweb.eu
Velké srovnání tří vakcín proti covidu-19. Která z nich je ta nejlepší?

Pfizer, AstraZeneca a Moderna – to jsou jména tří firem, ke kterým momentálně s nadějí vzhlíží doslova celý svět. Tyto tři farmaceutické společnosti totiž vyvinuly vakcíny proti novému typu koronaviru. Zanedlouho by se s nimi mělo začít očkovat u široké veřejnosti i v České republice. Která z nich je nejlepší?



V České republice by se mělo očkovat až sedmi druhy vakcín proti covidu-19. Momentálně se ovšem nejvíce mluví o třech z nich. Vakcíně Comirnaty od společnoti Pfizer/BioNTech oxfordské vakcíně od AstraZeneca a vakcíně od společnosti Moderna.



Prvními dvěma vakcínami se již očkuje ve Velké Británii. V prosinci Britové začali vakcinovat očkovací látkou od Pfizeru a od tohoto pondělí začalo očkování i oxfordskou vakcínou. Srovnání těchto vakcín přinesl web Jaká je účinnost vakcín? Odborníci tvrdí, že je obtížné provést přímé srovnání účinnosti jednotlivých vakcín, protože není jasné, jak různé farmaceutické firmy účinnost svých vakcín měří. Data o účinnosti tedy pocházejí ze studií jednotlivých společností, které vakcíny vyvíjejí. Konečné údaje o vakcíně společnosti Pfizer ukazují, že má účinnost 95 % po podání dvou dávek. Výsledky firmy Moderna naznačují účinnost 94,5 % . Společnost ovšem uvedla, že studie stále probíhají a konečná data o účinnosti se tak mohou změnit.
