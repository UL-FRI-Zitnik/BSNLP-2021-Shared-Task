144
cs
2020-09-27
http://www.fromtheweb.eu
Zeman: Zrušení oslav 28. října na Hradě by bylo zbabělé. Prymulu dál plánuje ocenit

Španělská vláda pohrozila vedení madridského autonomního regionu, že zasáhne do opatření proti šíření koronaviru v této oblasti, pokud je regionální kabinet nezpřísní. Informují o tom dnes španělská média. Podle nich dostala regionální vláda vzkaz, že není možné dál čekat se zpřísněním, protože ve hře je mnoho životů. Na madridský region připadá třetina nově potvrzených případů infekce v celé zemi. Deníky La Vanguardia a El Mundo s odvoláním na své zdroje uvedly, že vedení regionu výzvu vyslyšelo a zpřísnění opatření chystá. "Vyzývám madridský region, aby zrevidoval opatření, riziko je velmi vážné," prohlásil španělský ministr zdravotnictví Salvador Illa v sobotu na tiskové konferenci v Barceloně. "Je třeba poslouchat vědu a nechat politiku na druhém místě. Je nutné upřednostnit zdraví občanů," uvedl Illa. Na to reagoval okamžitě madridský ministr spravedlnosti Enrique López, zatímco ostatní členové regionální vlády to veřejně nekomentovali, uvedl deník El País.
