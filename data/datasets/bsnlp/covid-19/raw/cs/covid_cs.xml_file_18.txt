18
cs
2021-01-02
http://www.fromtheweb.eu
Koronavirus v roce 2020 dopadl na vědu i na akademické prostředí

. Koronavirová pandemie ukázala, jak potřebná je věda a výzkum pro řešení současných a budoucích výzev společnosti. Málokdy dříve, pokud kdy vůbec, byli čeští vědci stejně často vidět jako v uplynulém tři čtvrtě roce. Nabízeli nápady, zařízení i erudici v boji proti koronaviru, ne vždy toho ale stát dokázal využít. Píše Martin Rychlík.



Rok 2020 byl zvláštní, vědu nevyjímaje. Málokdy dříve, pokud kdy, byli čeští vědci tak často vidět jako v uplynulém tři čtvrtě roce. Může za to covid-19, kvůli němuž byli Češi nuceně „vzděláni“ v problematice PCR a antigenních testů, ve vývoji vakcín, v epidemiologii... Naučili jsme se, jak počítat číslo R či co jsou to „komorbidity“. Jarní reakce Česka na hrozbu epidemie byla skoro příkladná. Rychle se zapojily vysoké školy a vědecké ústavy, takže třeba o ochranných maskách z ČVUT tištěných na 3D tiskárnách psala agentura Reuters, zprávy o ventilátorech CoroVent pronikly do listu The New York Times i jinam.
