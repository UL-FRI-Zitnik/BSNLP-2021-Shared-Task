163
cs
2020-10-05
http://www.fromtheweb.eu
KORONAVIRUS: Čím léčí prezidenta Trumpa?

Americký prezident Donald Trump byl pozitivně testován na SARS-CoV-2 a když se u něho objevily horečky, byl vládním vrtulníkem dopraven do vojenské nemocnice. Tedy i prezident Donald Trump již prodělává nemoc covid-19. A všechny sdělovací prostředky se začaly zajímat o to, jak že je léčen. Pochopitelně je zajímalo, zda je mu lékaři podáváno antimalarikum hydroxychlorochin, které si díky Donaldu Trumpovi získalo celosvětovou pozornost jako potenciální lék na covid-19. Jenže o nějakém antimalariku tu nebyla vůbec řeč, což nasvědčuje tomu, že Donaldem Trumpem dříve propagovaný hydroxychlorochin při léčbě covid-19 nebude tím pravým ořechovým.
