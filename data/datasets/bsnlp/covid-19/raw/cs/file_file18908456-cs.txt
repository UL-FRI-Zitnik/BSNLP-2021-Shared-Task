file18908456
cs
2021-01-11
http://www.fromtheweb.eu
Dubaj se chystá na návrat turistů: Jak vypadají aktuální opatření?

Zatím stále ještě s potvrzením o negativním testu na nový typ koronaviru. Pomalu už ale vstupující do nové sezony. Dubaj se připravuje na návrat návštěvníků. Tady je přehled aktuálních opatření a toho, jako to aktuálně v Dubaji vypadá.

Třikrát týden s prémiovými Emirates a od 20. září také denně se sesterskou flydubai. Možností letů z Prahy do Dubaje bude v následujících týdnech víc než dost. Jak ale bude vypadat samotná cesta?

Cesta na dovolenou

Všichni cestující, kteří přilétají do Dubaje, včetně těch, kdo v Dubaji jen přestupují, se musí prokázat negativním PCR testem na COVID-19, aby byli vpuštěni na palubu letadla. Test nesmí být starší než 96 hodin před odletem. Děti do 12 let a cestující se středním nebo těžkým zdravotním postižením jsou od požadavku testu osvobozeni.
