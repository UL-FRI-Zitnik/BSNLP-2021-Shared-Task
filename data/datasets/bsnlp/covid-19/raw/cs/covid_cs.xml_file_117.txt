117
cs
2020-09-08
http://www.fromtheweb.eu
Při vývoji ‚pocukrované‘ vakcíny na covid pomáhají motýli i opice. Na trhu bude už příští rok, věří český vědec

Lidovky.cz Čím nás ještě může koronavirus překvapit? Máme ho už dokonale přečtený? Určitě ho nemáme dokonale přečtený, to rozhodně ne. Stále platí, že ještě nevíme, odkud virus přišel. Potřebujeme vědět, kde se vzal, jak to bylo s přeskoky mezi hostitelskými zvířaty, abychom věděli, co od nového koronaviru můžeme očekávat v blízké i vzdálenější budoucnosti. Dále je pro nás podstatná znalost jeho antigenní stability, frekvence mutací, jak moc se virus mění nebo nemění. Zatím to vypadá nadějně, frekvence mutací není nijak výjimečná. Lidovky.cz Jinými slovy, už by nemusel nějak zvlášť překvapit? Ano. Naštěstí to není chřipkový virus, který nás může kdykoliv překvapit. Po pravdě řečeno, jestli virologové čekají nějaký opravdu velký malér, tak ten by měl přijít právě v podobě nového pandemického chřipkového viru, nějaká nová španělská chřipka.
