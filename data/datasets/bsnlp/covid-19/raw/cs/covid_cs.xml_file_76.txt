76
cs
2020-07-07
http://www.fromtheweb.eu
Změní koronavirus ekonomii od základů? Ekonom z Cambridge nabádá k akci

Navýšit výdaje nestačí. Již před pandemií koronaviru čelila světová ekonomika mnoha prohlubujícím se krizím, varuje ekonom. Označuje za ně klimatické změny, extrémní nerovnosti či hluboké narušení pracovního prostředí, kde lidi nahrazují roboti a uměla inteligence. Co je horší, ekonomie nás vede jemným, zákeřným způsobem k přijetí souboru hodnot a náhledu na svět, které nám brání si vůbec představit různé formy radikální změny ," píše akademik. Soudí, že z důvodu silné zakořeněnosti ortodoxní ekonomie v našem myšlení nestačí k jejímu opuštění pouze navýšit veřejné výdaje, které zamezí bezprostřednímu hospodářskému kolapsu. Ačkoliv takové opatření považuje Aldred za klíčové, zároveň je podle něj nutné odkrýt hlubší kořeny ekonomických problémů, ve kterých se nacházíme, a položit si otázku, co chceme od postkoronavirové ekonomie.



Ekonomie hlavního proudu nás učí, že jediným racionálním přístupem k nejisté budoucnosti je její kvantifikace na základě zvážení pravděpodobností všech možných scénářů, nastiňuje odborník. Deklaruje, že i ty nejlepší expertizy se ale často mýlí, nezřídka máme problém předvídat nejpravděpodobnější vývoj a co je horší, dochází k událostem, s nimiž vůbec nepočítáme, které si nikdo nepředstavil, jak ostatně ukazuje stávající pandemie. Rámování budoucnosti skrze pravděpodobnost nám poskytuje iluzi znalosti a kontroly, která je mimořádně svůdná a pyšná, upozorňuje expert.
