20
cs
2021-01-02
http://www.fromtheweb.eu
Lidé v Los Angeles mohou využít digitální průkaz. Jejich iPhone je pak upozorní na druhý termín očkování

Los Angeles Vakcínu proti covidu má člověk dostat celkem dvakrát. V Los Angeles se koronavirus šíří v poslední době velmi rychle, proto tam přistoupili k inovativnímu řešení. To, zda očkovaný dostal i druhou dávku vakcíny, by měl ohlídat digitální průkaz, který bude mít dotyčný člověk uložený v iPhonu. Zároveň by mohl sloužit jako důkaz o očkování na různých místech.



Hlavním cílem této iniciativy je, aby se lidé přišli naočkovat i podruhé. Na druhou dávku vakcíny by je měla upozornit notifikace v iPhonu. Doktorka Claire Jarashowová podle Bloombergu řekla, že policisté a další zodpovědné osoby nyní nejsou schopni ověřit, jestli očkovaní šli i na druhou dávku vakcíny.



Podle Jarashowové očkovaný sice dostane papírový průkaz o očkování, ten se dá ale snadno ztratit. Digitálně navíc půjde i o důkaz, že dotyčný se nechal naočkovat vakcínou schválenou v USA, což může usnadnit prokazování například na letišti, ve škole nebo v práci, píše agentura



O poskytnutí vakcinačního průkazu se postará start-up Healthvana, který už má zkušenosti s poskytováním podobného softwaru pro pacienty s HIV, jimž zasílá výsledky testů. Tento rok navíc začal spolupracovat přímo s okresem Los Angeles při rozesílání výsledků koronavirových testů lidem.
