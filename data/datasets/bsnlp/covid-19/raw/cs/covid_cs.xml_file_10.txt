10
cs
2021-01-01
http://www.fromtheweb.eu
V Izraeli naočkovali už milion lidí. Na 200 se nakazilo i krátce po očkování. Důležitá je druhá dávka

Avšak komukoliv, kdo se infikuje několik dní před podáním první dávky vakcíny nebo v mezičase dosažení její plné účinnosti, stále hrozí rozvoj příznaků nemoci. Není však možné nakazit se z vakcíny. Očkovací látka od společnosti Pfizer neobsahuje samotný koronavirus, ale kus jeho genetického kódu, na kterém imunitní systém trénuje rozpoznávání špičatého povrchu viru. Vytvoří tak protilátky k útoku pro případ, že narazí na skutečný vir. Většina očkovaných Izraelců nenahlásila žádné problémy. Mírné vedlejší účinky hlásil přibližně jen jeden s tisíce očkovaných. Mezi nejčastější vedlejší účinky patří například slabost, závratě, horečka či dokonce průjem. Dále někteří lidé hlásili lokalizované příznaky, tedy otok, zarudnutí a snížená hybnost v místě vpichu. 14 lidí nahlásilo alergickou reakci. Studie dosud nedaly odpověď, zda vakcína brání očkovanému člověku přenášet nemoc a šířit ji, aniž by byl sám ohrožen. Je možné, že zatímco tělo bude po vakcinaci do značné míry před virem chráněno, sliznice v nosních dírkách mimo dosah protilátek mohou obsahovat množící se virové částice. Přestože by neublížily nosiči, mohl by být stále rizikem přenosu pro jeho okolí. Izrael dnes ohlásil milion očkovaných proti covidu-19. Podařilo se mu to díky rekordnímu tempu vakcinace necelé dva týdny po zahájení kampaně. Miliontým očkovaným je obyvatel palestinského města Umm al-Fahm, informovala agentura DPA. Dosažení hranice jednoho milionu podle DPA ocenili izraelský premiér Benjamin Netanjahu a ministr zdravotnictví Juli Edelstein. V Izraeli, který má 9,3 milionu obyvatel, tak už je proočkováno více než deset procent populace. Jedenasedmdesátiletý Netanjahu, který byl mezi prvními očkovanými, uvedl, že cílem je naočkovat 5,5 milionu lidí, pokud má být epidemie zastavena. Do konce ledna má být očkováno 2,25 milionu lidí. Jenom ve čtvrtek bylo v zemi podle ministerstva zdravotnictví očkováno přibližně 153.400 lidí. Dávku očkovací látky od firem BioNTech a Pfizer už dostalo více než 40 procent obyvatel starších 60 let.
