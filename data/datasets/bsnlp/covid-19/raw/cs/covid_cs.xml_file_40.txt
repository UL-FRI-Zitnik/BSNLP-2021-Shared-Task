40
cs
2021-01-03
http://www.fromtheweb.eu
Česko pokračuje v očkování. Každý druhý testovaný člověk je pozitivní

Rizikový index protiepidemického systému PES zůstává druhý den na 90 bodech ze sta. Na pátém stupni jsou i všechny kraje. Nejhorší situace je ale ve Středočeském a Pardubickém kraji. Hospitalizovaných je téměř 6 tisíc. A skoro čtvrtina lůžek na jednotkách intenzivních péče je zaplněná. Testů bylo v pátek nejméně od začátku prosince. Ale oproti stejnému dni v minulém týdnu bylo pozitivně testovaných téměř o 800 víc.



V pátek test postoupilo jen něco málo přes 6,5 tisíce lidí. U více než poloviny z nich se nákaza potvrdila. Poměr pozitivně testovaných stoupá už od 25. prosince. "Je to vývoj, který se dal očekávat. Myslím si, že teď sklízíme to, co jsme zaseli před Vánocemi,“ uvedl epidemiolog Marek Petráš.



Nejrychleji se teď koronavirus šíří na Královéhradecku, kde za uplynulý týden přibylo zhruba 1010 nakažených na 100 tisíc obyvatel. Následuje Rychnovsko a Opavsko. Naopak nejlepší situace je na Domažlicku. Počet hospitalizovaných včera mírně klesl. Pacientů v těžkém stavu ale neubývá.
