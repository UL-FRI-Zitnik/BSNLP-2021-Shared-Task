109
cs
2020-08-27
http://www.fromtheweb.eu
Docent Ševčík: Největší útok na tržní mechanismus od vzniku kapitalismu a bezprecedentní rozvrat veřejných financí ROZHOVOR „Podlehnutí koronavirové hysterii znamená jeden z největších zásahů do fungování tržního mechanismu od vzniku kapitalismu,“ varuje známý ekonom, docent Miroslav Ševčík, proděkan Národohospodářské fakulty VŠE v Praze... 26.08.2020 18:29 Celý článek

Roušky se vracejí! Od 1. září bude povinnost je nosit ve veřejné dopravě či například na úřadech. Hrozilo, že budou i v dalších uzavřených prostorách, ve školách a v obchodech. Co na tento krok říkáte? Myslím si, že celkově vznikla s virem COVID-19 naprosto neadekvátní celosvětová hysterie. Podporoval jsem z počátku poměrně razantní opatření naší vlády, a to i z toho důvodu, že jsme neměli dostatek informací a od vypuknutí pandemie uběhl v březnu tohoto roku velmi krátký čas. Na konci března ná tým z katedry hospodářské a sociální politiky Národohospodářské fakulty VŠE již jasně poukazoval na neadekvátnost opatření, která byla přijímána pro ekonomiku. Za pravdu nám dalo i zrychlené uvolňování restrikcí, což jsme koneckonců ještě před rozhodnutím vlády doporučovali. Hysterické reakce podporované médii, a to nejenom u nás, ale téměř v celém světě, však pokračují. A protože politici jsou notoricky závislí na tom, jak o nich média referují, a protože volby se na různých úrovních konají téměř každý rok, reagují tak, jak reagují.
