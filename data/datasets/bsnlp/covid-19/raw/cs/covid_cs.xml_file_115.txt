115
cs
2020-09-01
http://www.fromtheweb.eu
Nakažlivost koronaviru je větší než nakažlivost chřipky. Odlišit je bude problém, říká lékař Balík

„V těchto zemích se velká část obyvatel kumuluje v klimatizovaných prostorách, které jsou často uzavřené. Pokud jste byli v Kalifornii nebo na Floridě, tak víte, že prostory jsou často vychlazené na 18 stupňů, kde probíhá nucená cirkulace vzduchu. A vytváří to relativně ideální podmínky pro udržení viru v cirkulaci. Není tam přístup slunečního světla, je tam relativně zajištěna vlhkost,“ vysvětlil Marián Hajdúch, člen Centrálního týmu Covid-19, který je poradním orgánem vlády. Virus ale podle vakcinologa Jiřího Berana své chování změnil. „Zkracuje se nám inkubační doba, tedy doba od vniknutí původce do doby, než se projeví první příznaky. Uznávali jsme, že je to kolem 14 dnů, nyní se pohybuje mezi 3 až 5 dny. V tomto smyslu se virus ve svém chování změnil,“ popsal.



České zdravotnictví má podle Berana za sebou obrovský úspěch. „Zatímco během onemocnění prvních 10 tisíc osob nám jich zemřelo 330, pak při onemocnění dalších 10 tisíc jich zemřelo jenom 67. To je obrovský úspěch zdravotnictví,“ upřesnil. Zdeněk Hostomský, ředitel Ústavu organické chemie a biochemie Akademie věd, pak kritizoval média za to, že kladou důraz na počet nakažených.
