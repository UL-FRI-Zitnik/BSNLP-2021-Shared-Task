42
cs
2021-01-02
http://www.fromtheweb.eu
Americké mozky, izraelští gepardi a evropští lenochodové

Čínský koronavirus prověřil, jak si jednotlivé země stojí v mezinárodní konkurenci. Čistou, exaktní konkurenční disciplínou je rychlost očkování. Kdo dřív zvládne proti covidu naočkovat alespoň tu rizikovou část společnosti, pro niž je virus skutečně nebezpečný, ten se dřív vrátí ke svobodnému životu bez ničivých lockdownů a izolací. Všichni stáli na stejné startovní čáře. Všichni měli šanci stejně sledovat, jak na tom ve vývoji vakcíny jednotlivé firmy jsou. Všichni podle toho mohli vyhodnocovat šance a rychle objednávat u těch nejnadějnějších firem, které byly ve vývoji nejdál. Vítězem se koncem listopadu stala americká firma Pfizer s německou společností BioNTech. Pár dní nato následovala další americká společnost Moderna. Obě vakcíny mají nebývale vysokou účinnost 95 procent. Zdeněk Hostomský, ředitel Ústavu organické chemie a biochemie Akademie věd, místa, kde se v týmu profesora Antonína Holého vynalezly léky na HIV, to považuje za triumf vědy: „Je zázrak, že máme vakcínu za méně než rok. Je to triumf vědy nad politikou strachu.“ Dál už je ale na institucích a politicích, jak ten triumf vědy dokážou využít a jak rychle s ním ukončí strach a ničivé lockdowny. Tady se ukazují obrovské rozdíly, jak na triumf vědy dokázali reagovat. Jak rychle zvládnou regulátoři vakcínu schválit, jak pružně ji obchodníci podle vědeckého vývoje dokázali objednat a jak rychle dokážou zorganizovat operaci očkování. Rozdíly jsou jako mezi gepardem štíhlým, který dokáže běžet rychlostí 120 kilometrů v hodině, a lenochodem tříprstým, pohybujícím se průměrnou rychlostí mezi 0,11 a 0,16 kilometru za hodinu. První disciplína byla samotný vývoj, kde Amerika převálcovala ostatní západní země díky tomu, že administrativa Donalda Trumpa investovala do vývoje vakcín obrovské peníze. Jistě riskovala. Nemuselo to dopadnout vůbec. První mohl být někdo úplně jiný. Ve vědě se to stává. Správě si ale uvědomovala, co je na druhé straně těch obřích investic. U nás každý den lockdownu stojí čtyři miliardy korun. Amerika je mnohonásobně silnější ekonomika, takže je mnohonásobně větší i ten dopad. Z Evropy zabodovali Němci, jejichž BioNTech s Pfizerem na vakcíně pracoval. První vakcínu od Pfizeru schválili čtvrtého prosince Britové. Devátého následoval Izrael a jedenáctého Spojené státy. Evropská unie se zpožděním 22. prosince. Američané, Izraelci, Britové můžou očkovat, co jim jejich organizační a logistické schopnosti stačí. Mají od Pfizeru i Moderny objednaných dost vakcín.u.
