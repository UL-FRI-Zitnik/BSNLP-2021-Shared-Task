127
cs
2020-09-16
http://www.fromtheweb.eu
Koronavirem se mohlo nakazit 12 milionů obyvatel JAR

V téměř 58milionové Jihoafrické republice se nákaza koronavirem podle vládních statistik prokázala u více než 650.000 lidí, což je výrazně méně, než předpokládají autoři studie. Ta se zaměřila na takzvanou séroprevalenci- tedy množství protilátek v krvi pacientů. Mkhize v pondělí uvedl, že aktuální pokles nárůstů nakažených v JAR vyvolává otázku ohledně toho, kolik lidí má protilátky na koronavirus. Doplnil, že podle předběžných výsledků se "séroprevalence pohybuje mezi 29 a 40 procenty". Aktuálně v JAR probíhá výzkum na celostátní úrovni. Podle vakcinologa a člena poradní komise ministerstva zdravotnictví Shabira Mahdiho může být skutečný celkový počet dosud infikovaných ještě vyšší. Odhaduje, že v hustě osídlených částech JAR se mohlo nakazit 35 až 40 procent obyvatel, celostátně pak až 20 milionů. Prudký nárůst osob nakažených koronavirem JAR zaznamenala v červenci, kdy denně hlásila 10.000 až 15.000 nových případů. V uplynulých 24 hodinách se tam ale nákaza nově potvrdila u méně než 1000 lidí. Dosud v Jihoafrické republice s onemocněním covid-19 zemřelo přes 15.600 lidí. Míra zotavení však zůstává vysoká - zhruba 89 procent.
