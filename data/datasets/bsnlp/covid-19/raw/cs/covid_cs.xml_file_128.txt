128
cs
2020-09-17
http://www.fromtheweb.eu
15:39 Šéf Motola Ludvík: Testovat ty, kterým je blbě. Flegr tvrdí, že žena nakažená kočkou se víc zdobí. Ten virus má skvělý marketing

Tohle je přesně ten model, že dneska musíte šířit názory o desítkách tisících mrtvých, abyste dostal masivní prostor. Když říkáte, že to zvládneme a katastrofa nehrozí, nejste pro média zajímavý. To je pak těžké. Média by měla být střízlivějí, protože lidé opět začínají být vystrašení a já osobně pro to důvod nevidím. Mluvíte o opětovném šíření strachu mezi lidmi. V praxi se to teď projevuje i agresivitou vůči těm, kteří třeba zapomenou roušku a jdou do obchodu. Ano, přesně tak. Dokonce jsem slyšel o situaci, že někdo v roušce zakalal v tramvaji a okamžitě se na něho vrhnul a stříknul mu dezinfekci do obličeje. Co všechno ten strach vyvolalo? My jedeme pořád stejně, ale myslím, že se to zvrhlo někdy kolem případu Techtle Mechtle, kdy se lidé začali mnohem víc testovat. Tam je jasná úměra, která platí v celém světě. Čím víc testujete, tím víc nakažených nacházíte. Je to logické. Odhady říkají, že neodhalených případů proti těm odhaleným je násobně víc. Čím víc testů uděláte, tím vyšší oficiální čísla nakažených máte. Nikdy nemáte šanci odhalit sto procent.
