file18908431
cs
2021-01-11
http://www.fromtheweb.eu
Jaké jsou příznaky nemoci covid-19

U každého jedince má onemocnění covid-19 jiný průběh a projevuje se jinými příznaky. Jaké příznaky patří mezi nejčastější a jaké mezi méně obvyklé?

Inkubační doba infekce podle dosavadních zkušeností trvá až čtrnáct dní. Síla příznaků bývá různá a podobají se běžným projevům respiračních chorob.

Infekce koronavirem, konkrétně jeho typem SARS-CoV-2, probíhá u většiny nakažených osob asymptomaticky či s mírnými příznaky a mírným průběhem onemocnění. To znamená, že většina infikovaných novým typem koronaviru nemá vůbec žádné příznaky.

Pacienty s nemocí covid-19 lze rozdělit podle vědců z univerzity King's College London do šesti různých kategorií s unikátními kombinacemi příznaků.

Více o rozdělení pacientů s nemocí covid-19 si přečtěte zde:

Příznaky onemocnění koronavirem covid-19

Mezi nejčastější příznak onemocnění patří především horečka nad 38 stupňů Celsia nebo suchý kašel. Jaké jsou další příznaky?

Nejčastější příznaky onemocnění covid-19

- horečka

- suchý kašel

- dušnost

- únava

Co je dušnost?

Dušnost je jeden z nejčastějších příznaků onemocnění covid-19. Projevuje se problémy s dýcháním, člověk má pocit tíhy na prsou, nedostatku vzduchu a má obtíže při dýchání a pocit dušení se. Zadýchává se při běžných činnostech, pohybu po domácnosti nebo například jen cestou na toaletu.

Postupem času lékaři objevují i další, méně obvyklé příznaky spojené s nemocí covid-19. Například na přelomu dubna a května začali vědci zkoumat nejspíše nový symptom - vyrážku. Jaké jsou další?
