140
cs
2020-09-25
http://www.fromtheweb.eu
Prymula: Nárůst nových případů covidu tento týden zpomalil

Praha - Nárůst počtu nových případů nemoci covid-19, který byl minulý týden exponenciální, podle ministra zdravotnictví Romana Prymuly nyní zpomalil. Řekl to na dnešní tiskové konferenci. Čtvrtečních 2913 nakažených považuje za maximum tohoto týdne. Ještě dva měsíce bude podle Prymuly trvat, než budou počty případů přijatelné. Období nárůstu a poklesu podle něj skončí v polovině roku 2021. Reprodukční číslo, tedy průměrný počet nakažených od jednoho pozitivně testovaného, je podle ředitele Ústavu zdravotnických informací a statistiky (ÚZIS) asi 1,4. Příští týden bude podle něj zveřejněno po regionech, stejně jako predikce počtu hospitalizací.



"Světlo na konci tunelu je imunita národa. Ta může vzniknout dvojí cestou. Buď nákazu velký počet lidí prodělá, druhý faktor je vakcinace," řekl ministr. Žádná schválená očkovací látka ale podle něj zatím není a některé mají v posledních fázích vývoje problémy. "Bude trvat ještě tak dva měsíce, než se dostaneme na hodnoty, které budou přijatelné.
