65
cs
2021-01-04
http://www.fromtheweb.eu
Jak budou vypadat očkovací centra? Hejtman Kuba představil návrh

Kuba za zásadní považuje očkování lidí nad 60 let. V jižních Čechách jich podle hejtmana žije přibližně 174.000. V součtu s další skupinou obyvatel s rizikovými faktory jde zhruba o 200.000 lidí, kteří by měli podstoupit očkování v období do června. Tady náš návrh očkovacího centra z dnešní TK. Vyrostou ve všech okresech našeho kraje a nabídneme tenhle koncept státu i ostatním krajům. Je to jediná racionální cesta, jak v krátkém čase proočkovat nejzranitejnější generaci spoluobčanů a začít zase svobodně žít. — Martin Kuba (@Kuba_Martin) January 4, 2021 "Protože každý musí být očkovaný dvakrát, potřebujeme mít 400.000 vakcín. V době od března do června má Česká republika obdržet 5,6 milionu vakcín, z nichž by měl Jihočeský kraj získat 350.000 až 400.000 vakcín," řekl Kuba. Kraj podle něj očekává v lednu 11.700 vakcín a v únoru dalších 19.500. Očkovací strategie by podle něj měla snížit úmrtnost na koronavirus, zabránit přetížení zdravotního systému a postupně vytvořit kolektivní imunitu. Jihočeský kraj má přibližně 660.000 obyvatel.



Kuba dodal, že není možné, aby systém evidence uchazečů o vakcinaci byl totožný se systémem na testování na koronavirus. V pořadí na očkování by podle něj měla vzniknout čekací listina. Správně nastavený systém považuje za zásadní pro co nejrychlejší snížení šíření koronaviru.
