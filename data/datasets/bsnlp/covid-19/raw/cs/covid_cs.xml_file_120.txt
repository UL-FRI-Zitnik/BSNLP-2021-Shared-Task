120
cs
2020-09-07
http://www.fromtheweb.eu
Očkování proti covidu dostanou nejdřív ohrožení, zaplatí ho stát, navrhují experti

"Přes tlak a snahy o rychlý vývoj vakcíny je realistické počítat s případnou registrovanou vakcínou nejdříve ke konci roku 2020 a dostupností v roce 2021. Klíčovým momentem pak je, za jak dlouho bude vakcína dostupná k použití v ČR," uvádí čtyřstránková strategie. Zmiňuje čtyři nejnadějnějí preparáty. Poukazuje ale i na to, že očkování nejdřív nebude pro děti. Klinické hodnocení vyvíjených vakcín se totiž zatím provádí jen u dospělých. Strategii vytvořily společně ministerstvo zdravotnictví , Česká vakcinologická společnost České lékařské společnosti Jana Evangelisty Purkyně a Národní imunizační komise ČR. Podle návrhu by se lidé mohli nechat očkovat v ordinacích praktiků, ve vakcinačních centrech nemocnic a zdravotních ústavů. Počítá se s třemi etapami. "V návaznosti na dostupnost registrované vakcíny v ČR je možné plánovat očkování v několika etapách podle množství dávek vakcíny , které se podaří zajistit," stojí ve strategii.

bude dobrovolné. V první etapě by ho podstoupili lidé nad 65 let, pacienti s chronickou obstrukční plicní nemocí, vysokým tlakem, chorobami srdce, těžkou obezitou, onkologickým onemocněním, chorobami ledvin a jater, vážnou cukrovkou či po transplantaci. Do první skupiny patří také zdravotníci z jednotek intenzivní péče, pohotovostí, záchranné služby, plicních oddělení a také hygienici a laboranti i personál a klienti sociálních služeb. Ve druhé etapě má být očkování pro praktiky, zubaře, farmaceuty, hasiče a policisty, energetiky, členy vlády a krizových tábů. Obě etapy by měl uhradit stát. Třetí etapa pak bude pro vechny ostatní zájemce, kteří si očkování budou ale platit už sami. Vedle ambulancí a nemocnic se mohou nechat naočkovat i v soukromých centrech. Statistici a zdravotníci budou muset upřesnit počet lidí v jednotlivých skupinách kvůli množství vakcín. EU nakoupí očkovací látku společně. Česká strana zatím oznámila, že v první vlně bude potřebovat očkování pro 3,5 milionu lidí. Podle navrhované strategie bude očkování nejúčinnějím nástrojem proti koronavirové pandemii. Hlavním cílem je zabránit úmrtím, komplikacím i přetížení nemocnic. Připomínky k návrhu je možné posílat do 21. září na adresu [email protected] Video: Koronavirus mutuje, přijdou horí varianty, říká Flegr.
