92
cs
2020-08-04
http://www.fromtheweb.eu
Koronavirus oslabuje, nakažlivost ale neklesá, řekl epidemiolog v Rozstřelu

„Virus začíná slábnout. Nakažlivost ale neklesá. Každý vir potřebuje svého hostitele, pokud svého hostitele zabije, už se nebude moct šířit,“ řekl na začátku Rozstřelu epidemiolog Smejkal. Podle hosta úterního Rozstřelu je respiračních virů spousta a během podzimních měsíců se budou muset začít rozlišovat. „Bojíme se toho, že na podzim to nebudeme umět odlišit. Souběh dvou virů by mohl být pro rizikové skupiny fatální,“ řekl.



Podle Smejkala může nový virus zmutovat do agresivnější formy. Pravděpodobnější podle něj ovšem je, že bude slábnout a populace si proti němu bude postupně tvořit imunitu. „Já doufám, že se již v zimě tento virus zařadí mezi těch deset nejběžnějších nemocí.“ Školy nejsou velké riziko. V Rozstřelu také zaznělo, že školy během epidemie nepředstavují tak velké riziko, jak se zpočátku myslelo. Po prázdninách se tak 1. září vrátí všichni žáci do škol. Při běžné výuce se budou ale dodržovat přísnější hygienická pravidla. Případná opatření proti koronaviru se budou řídit takzvaným semaforem pro oblasti s různým rizikem nákazy.
