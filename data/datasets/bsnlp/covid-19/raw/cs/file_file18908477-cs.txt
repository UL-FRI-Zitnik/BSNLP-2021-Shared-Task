file18908477
cs
2021-01-11
http://www.fromtheweb.eu
Opatření jsou zase tvrdší a hranice neprostupnější. Znovu se mluví o covidpasu

Prakticky zavřené hranice, žádné výjimky. Všichni musí mít test a jít do karantény. V pátek večer oznámil britský premiér Boris Johnson, že zavádí tvrdší pravidla. K přísnějším omezením pohybu přistoupily i další země Evropy.

Článek

Britská vláda od pondělí omezí cestování. Zruší list bezpečných zemí, ze kterých a kam se dalo cestovat s malým či žádným omezením. Všichni cestující se musí prokázat testem starým maximálně 72 hodin. Pak pro všechny následuje desetidenní karanténa, kterou lze zkrátit negativním testem po pěti dnech.

Země v současnosti hojně očkuje. K pátečnímu večeru naočkovala podle premiéra 3,2 milionu lidí.

UK “will temporarily close all travel corridors from 0400 on Monday”

Británie ovšem není jedinou zemí s velmi obtížně prostupnými hranicemi. V současné době platí u našich jižních sousedů plošný lockdown. Nejméně do 24. ledna jsou v Rakousku zavřené hotely, výjimku mají jen neodkladné pracovní cesty. Restaurace vydávají jídlo jen skrz výdejní okénko, či ho rozváží do domácností. Všechny sportovní či kulturní události jsou zrušené, lyžovat mohou jen místní.
