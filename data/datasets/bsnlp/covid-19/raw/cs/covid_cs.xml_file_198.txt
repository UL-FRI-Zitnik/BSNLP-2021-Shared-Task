198
cs
2020-10-19
http://www.fromtheweb.eu
Prymula o svatbě dcery, „chřipečce“, testech národa a zakázaném zpěvu. Vadí mu Plukovník?

Fanoušek Slavie. A otec nevěsty? Epidemiolog, ministr zdravotnictví, vakcinolog a teď i odborník na fotbal. Roman Prymula zaujal nedávno odpovědí na dotaz, jestli Slavia vypadla oprávněně, nebo nefér z Ligy mistrů. „Bohužel musím říci, že jsem ji neviděl, takže nemůžu říci, jestli to bylo správně, nebo nikoliv,“ reagoval však nečekaně Prymula v momentě, když už se pustil do sportovního tématu. Jindy však vyvrátil mýtus, že prý chystá vdát svou dceru ještě před zpřísněním pravidel a omezení počtu hostů na třicet. „Mohu vás ubezpečit, že to není pravda a asi rok dceru vdávat ještě nebudu.“ 



Mýty o viru z Číny i čipování lidí. Prymula je také ale vymítač bludů. V jedné ze svých posledních várek videí vyvrací například mýty o tom, že virus přivezli do Číny vojáci USA, po Evropě ho rozšiřují vojáci NATO a migranti. Nebo že za pandemii mohou 5G sítě. „My si můžeme zavirovat počítač, ale těžko se zavirujeme tak, abychom dostali přes počítač covid 19,“ mluví klidným hlasem ve videu Prymula. A odmítá, že by nám při výtěrech lékaři vpravovali do těla čip. „Do vaty se čip asi omylem nezabloudil,“ vyvrací další z hoaxů.
