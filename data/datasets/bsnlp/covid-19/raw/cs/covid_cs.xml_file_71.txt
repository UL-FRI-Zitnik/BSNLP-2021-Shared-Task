71
cs
2021-01-05
http://www.fromtheweb.eu
Polovina Čechů nemá přehled v opatřeních. Ministerstvo představí očkovací strategii a změny PSA

Jen 49 procent účastníků průzkumu uvedlo, že se dobře orientuje v omezeních zaváděných vládou kvůli šíření covidu-19. Méně než třetina lidí si pak myslí, že má dobrý přehled v ekonomické podpoře pro ty, které epidemie a s ní související omezení zasáhly. Naopak naprostá většina Čechů má pocit, že se dobře orientuje ve způsobech ochrany před nákazou koronavirem. Myslí si to skoro čtyři pětiny dotázaných. Více než polovina lidí, 55 procent dotázaných, také uvedla, že má dobrý přehled o aktuálním výskytu a šíření koronaviru v Česku. Podobná nejistota panovala naposledy v květnu. Zhruba čtyři pětiny Čechů se v souvislosti s epidemií obává o zdraví svých blízkých a má strach i ze zhoršení ekonomické situace v zemi. Asi tři čtvrtiny lidí mají také obavy z omezení zdravotní péče o jiné pacienty, než jsou nemocní s covidem-19. Zhoršení ekonomické situace vlastní domácnosti se obává asi polovina dotázaných. Podobný podíl Čechů se kvůli epidemii bojí o vlastní zdraví a má strach z nedostatečné kapacity nemocnic. Z případného zhroucení zásobování má strach jen 29 procent účastníků průzkumu. Obavy lidí byly v posledním průzkumu na podobné úrovni jako při předchozím průzkumu z května 2020, kdy již opadávala první vlna epidemie covidu-19. Výrazněji od té doby vzrostl jen strach z nedostatečné kapacity nemocnic, které se na jaře obávalo jen 30 procent Čechů. Průzkum byl prováděn v období od 20. listopadu do 8. prosince roku 2020. Zúčastnilo se ho 1024 lidí starších 18 let. PES čekají změny.
