sl-147
sl
2020-04-03
http://www.fromtheweb.eu
MeetUp webinar: Financiranje zdravstvenih inovacij v času COVID-19

Vlaganje v tehnološke rešitve na področju zdravstva je zadnja leta vztrajno naraščalo. Kakšna prihodnost se obeta zaradi ekonomskih učinkov koronavirusa? Ko je koronavirus dosegel Evropo in ZDA, je se je uporaba telemedicine izjemno povečala, številna podjetja so pripravila digitalne rešitve za zdravstveno osebje in pacinete. Kakšne bodo ekonomske posledice koronavirusa na financiranje podjetij?

O odgovorih na izzive bo govora na MeetUp webinarju 9. aprila 2020 ob 14. uri . Pogovor bo potekal o trendih pri financiranju inovacij v zdravstvu pred krizo in spremembah zaradi krize, delili bodo tudi pričakovanja za prihodnost. Če se boš udeležil dogodka, izpolni tudi anketo in povej, kaj o tem misliš ti, postavi vprašanja, komentiraj, da boste o tem lahko skupaj govorili na samem dogodku.

Kdo bodo govorci?

Levi Shapiro , investitor, podjetnik, ustanovitely mHealth Israel je inovator na področju digitalnega zdravja z uspešno zgodovino investicij in ustanavljanja novih podjetij. Med drugim je tudi ustanovitelj neprofitne organizacije mHealth Israel, ki podpira izraelsko skupnost podjetij v zdravju. Trenutno tudi poučuje podjetništvo v digitalnem zdravju na BioMED MBA programu pri univerzi Hebrew University.

Nana Bit-Avragim , arhitektka rešitev digitalnega zdravja je zdravnica-znanstvenica in snovalka digitalnih zdravstvenih rešitev z interesom v radikalni inovaciji. V preteklosti je uspešno razvila širok spekter platform in inovacijskih programov med neprofitnimi organizacijami, podjetji in fakultetami pri nemški fundaciji Charité, nemškim odsekom Singularity University in v zadnjem obdobju pri medicinski fakulteti Brandenburg Medical School . Je tudi svetovalka več startupom v Nemčiji, Veliki Britaniji, Švici in Izraelu.

Blaž Triglav , CEO Mediately je je izkušen podjetnik s področja zdravstva. Leta 2013 je so-ustanovil družbo Mediately, ki zdravnikom pomaga pri lažjem odločanju s pomočjo Mediatelyjevih digitalnih orodij. Obenem Mediately farmacevtskim družbam omogoča učinkovito oglaševanje v digitalni dobi. Mediatelyjeva aplikacija Register zdravil strmi postati vodilna aplikacija za pomoč pri odločanju zdravnikom v osrednji in vzhodni Evropi, uporablja jo že več kot 100.000 zdravnikov.

Giovanni Loser , direktor BioValley Investments Partner s.r.l. je investitor z bogatimi izkušnjami vodenja in mednarodne koordinacije globalnih podjetij. Med drugim je v preteklosti delal za illycaffe, Fortress Investment group, Aedes, Rinascente and Pirelli Group. Področja njegove specializacije so finance, strateško načrtovanje, digitalna transformacija, projektno vodenje in pogajanja na področju finančne industrije, potrošništva, pogajanj in znanosti.

Lokacija dogodka: platforma Zoom
