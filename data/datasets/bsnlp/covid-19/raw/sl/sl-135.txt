sl-135
sl
2020-03-14
http://www.fromtheweb.eu
V Sloveniji premalo ventilatorjev, ki so ključni za zdravljenje težkih primerov bolezni covid-19

V boju zoper koronavirus, kot kaže, zmanjkuje ventilatorjev, ki so ključni za ohranjanje življenja težko obolelih za boleznijo, ki jo povzroča. To se je razkrilo na zaslišanju zdravstvenega ministra Tomaža Gantarja v parlamentu. Potrebovali bomo več kot 200 ventilatorjev, v Sloveniji jih imamo 168, ki pa niso prosti. Trenutno jih je po Gantarjevih besedah na razpolago verjetno le 20, 30, ostali pa so že na bolnikih.

Ministrstvo za zdravje je do zdaj izdalo 150 odločb o karanteni, v kateri so zdravi ljudje ki so imeli visoko rizične kontakte. V izolaciji pa seveda do sedaj potrjeni okuženi,141 ljudi. Zato, kot se je izrazila generalne sekretarka na ministrstvu za zdravje Simona Repar Bornšek , zdaj ustavljamo državo za dva tedna.

Noben zdravstveni sistem nima kapacitet, da bi zmogel potrebe, ki jih narekuje statistika novega virusa odmeva v svetu. Nič drugače ni pri nas. Spoštovanje ukrepov je zato nujno in ključno. " To je pač poskus, da ne dosežemo vrha, se pravi največje obremenitve zdravstvenega sistema naenkrat, " je pojasnila sekretarka.

Če govorimo o ključni opremi, kot so ventilatorji, ta sega le nekaj nad trenutno število potrjenih. " 168 ventilatorjev je v Sloveniji. Danes je klinični center dobil odobritev s strani ministrstva za dobavo 50 novih, " je povedal poveljnik Civilne zaščite Srečko Šestan . Povrh tega pa je večina obstoječih že v uporabi. Dobava novih otežena.

Z odredbo pa je v petek ministrstvo zavarovalo promet z zaščitnimi sredstvi, omejitev v prid zdravstvenim ustanovam. Šestan je optimističen: " Jaz sem prepričan, kar se tiče zaščitnih sredstev, da bomo uspeli to zagotavljati, da ne bo nobenih težav ."

Za zdaj tudi še ni težav zaradi pomanjkanja zdravstvenega kadra, čeprav so ustanove zaradi samoizolativnih ali drugih razlogov že v minusu. V UKC Maribor pravijo, da so, še preden so bile takšne uradne zahteve, v izolacijo poslali 56 zaposlenih, večino zdravnikov. V Novem mestu manjka 19 zdravstvenih delavcev, v Murski Soboti trije, v Novi Gorici osem. UKC Ljubljana podatka nima.

Ob tem pa Simona Repar Bornšek napoveduje: " Sprejemamo odredbo tudi za zdravstvene delavce. Od ponedeljka dalje bodo odpovedani vsi specialistični pregledi, vse operacije, vsa rehabilitacija in vsa zdravljenja, ki niso nujna ali pod stopnjo nujnosti zelo hitro, z izjemo onkoloških bolnikov in nosečnic. "

Sicer pa tistim, ki ukrepov in situacije še niso vzeli resno, Mladi zdravniki Slovenije sporočajo, virus se širi hitreje kot drugje, v italijanskih bolnišnicah je kot na fronti, pri nas bo v roku enega tedna enako.
