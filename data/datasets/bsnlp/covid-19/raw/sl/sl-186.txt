sl-186
sl
2020-10-27
http://www.fromtheweb.eu
5 načinov, kako je Covid-19 spremenil Netflix

Povpraševanje po raznoraznih vsebinah na spletu se je s pojavom pandemije Covid-19 močno povečalo. Strokovnjaki in analitiki uvrščajo ravno tovrste, digitalne in "streaming" storitve med redke zmagovalce "korona krize". Kaj pa Netflix? Kaj se dogaja z Netflixom, po tem, ko je v začetku krize resnično beležil rekordne številke.

Ljudje, kot kažejo različne raziskave, televizijo gledajo celo do 60 odstotkov več, več pa obiskujejo tudi spletne videoteke, kot so Disney+, Apple TV+, HBO Go, Voyo in Netflix. Vsaj tako je bilo pred nekaj meseci. Kako pa je danes?

1. Rast se upočasnjuje - celo hitreje, kot je napovedal Netflix

Glede na zadnje rezultate je Netflix v zadnjih treh mesecih do 30. septembra zabeležil zgolj 2,2 milijona novih uporabnikov oz. naročnikov. Kljub temu, da so upočasnitev rasti števila novih uporabnikov napovedali, je številka za 0,3 milijona nižja od napovedane. " Streaming zabave pandemije so se zaključile ," pravi Paolo Pescatore , analitik pri PP Foresight. Še vedno pa je Netflix na dobri poti, da v letu 2020 zabeleži rekordno število novih uporabnikov, ki naj bi jih do konca leta bilo 34 milijonov - skupno torej več kot 200 milijonov.

2. Akcijski film The Old Guard, je bil Netflixov hit četrtletja

Film, v katerem navduši igralka Charlize Theron, je po Netflixovih podatkih obšel 78 milijonov članov gospodinjstev, in to v prvih štirih tednih po izidu. S tem je The Old Guard postal Netflixov najbolj popularen film četrtletja. Na drugem mestu po popularnosti se je znašel film Enola Holmes, potem Project Power in na četrtem mestu The Kissing Booth 2. V prvih štirih tednih po izidu so zabeležili oglede 76, 75 in 66 milijonov gospodinjstev. Omeniti velja, da Netflix kot ogled šteje vsak ogled, ki je trajal več kot dve minuti, poleg tega pa se pri deljenju številk osredotoča na svojo produkcijo.

3. Trgi izven ZDA so ključni za uspeh

Število mednarodnih naročnikov na Netflix je že preseglo tiste v ZDA - rast naročnikov izven meja ZDA ostaja ključna za uspeh na dolgi rok. Kljub vsemu Netflix še vedno generira največ prihodkov na uporabnika ravno v ZDA. To pomeni, da je poleg rasti na trgih po svetu, za Netflix ključna ohranitev uporabnikov doma - še posebej zdaj, ko rivali, kot sta Disney in HBO, vedno bolj pritiskajo.

4. Zdaj poteka glavna tekma za več vsebine

Covid-19 omejitve in zaustavitev filmske ter televizijske produkcije so dodatno poudarile pomen vsebine. Glavno vprašanje je, kako bodo Netflix in ostali konkurenti prišli do novih vsebin, s katerimi bodo zadržali uporabnike. Netflix je previdno nastopil pred mediji in povedal, da dobro in previdno napredujejo, pričakujejo pa, da bo originalna Netflixova vsebine presegla letošnjo v vsakem četrtletju.

Sophie Lund-Yates, analitičarka pri Hargreaves Lansdown pravi: " Originalna vsebina sicer res lahko zadrži uporabnike, je pa tudi precej velik finančni zalogaj ".

5. Upočasnitev produkcije blagodejno vpliva na dobiček

Netflix je poročal o rekordnem dobičku ob četrtletju - 790 milijonov ameriških dolarjev. Prihodki podjetja so se namreč povečali bolj, kot so pričakovali, na 6,4 milijarde. Velik del takšnih rezultat gre na račun razmerja med dolarjem in evrom, prav tako pa Netflix tudi sam potrjuje, da so začasne prekinitve produkcije pozitvno vplivale na poslovne rezultate, kajti stroški so se znižali.
