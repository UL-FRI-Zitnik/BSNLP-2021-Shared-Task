sl-142
sl
2020-06-26
http://www.fromtheweb.eu
Trije primeri covid-19 so potrjeni tudi med uslužbenci RTV Slovenija

Slovenija je zopet doživela novih 11 okužb z boleznijo covid-19. Skupno število okuženih sedaj znaša 1558. Aktivnih primerov je 68, hospitaliziranih je 8 oseb ter dve osebi se nahajata na intezivni negi. Po poročanju 24ur se je ena izmed okužb zgodila na škofjeloški osnovni šoli, kjer se je okužil učenec Osnovne šole Cvetka Golarja. Naši viri pa nam sporočajo, da imajo okužene z novim koronavirusom na RTV Slovenija. Okužba naj bi se pojavila v informativnem programu RTV Slovenija. Vprašanje smo poslali tako generalnemu direktorju Igorju Kaduncu kot odgovorni urednici informativnega programa Manici Ambrožič, odgovore še pričakujemo. Po objavi informacije so se hitro oglasili v službi stike z javnostjo in priznali, da imajo tri zaposlene okužene s koronavirusom.

Po poročanju 24ur je informacijo potrdila ravnateljica Osnovne šole Cvetka Golarja Karla Krajnik , ki je o okužbi že obvestila starše. “Za učence in razredničarko oddelka, v katerem je bil učenec, je predvidena karantena,” je podala izjavo za 24ur. Isti medij pa poroča tudi o novih okužbah s koronavirusom v Dijaškem domu v Kopru. Tam bi se naj okužili trije dijaki. Eden izmed njih je v karanteni, ostala dva sta ločena od ostalih stanovalcev. Preventivo pa so odredili še 13 osebam.

Izkazalo se je, da je bilo večino državljanov discipliniranih v izvrševanju vladnih ukrepov, kar se je tudi poznalo na končnem uspehu. Na drugi strani se je izvajal medijski pritisk iz strani dominantnih medijev, del neodvisne civilne družbe in opozicijskih politikov, da vlada želi z ukrepi odpeljati Slovenijo v diktaturo. Stvar je toliko bolj ironična in smešna, da nevarnosti drugega vala okužbe v javnosti opozarja Marjan Šarec , ki je kot nekdanji premier zakuhal celotno situacijo v Sloveniji.

Vlada enega izmed ukrepov za zajezitev širjenja virusa uvedla ponovno obvezno nošenje zaščitnih mask v zaprtih prostorih

Vlada je ponovno sprejela sklep o obvezni uporabi zaščitnih mask v zaprtih prostorih in na javnih prevoznih sredstvih, spet je obvezno tudi razkuževanje rok, je po današnji vladni seji sporočil minister za zdravje Tomaž Gantar . Za tak ukrep, ki začne veljati v četrtek, so se odločili po povečanem številu okužb z novim koronavirusom v zadnjih dneh.

Kot je na novinarski konferenci spomnil Gantar, so v Sloveniji med 20. in 24. junijem potrdili 20 primerov okužb s koronavirusom. Ukrep obveznega nošenja zaščitnih mask, ki je po ministrovih besedah v preteklosti prispeval k boljšim rezultatom, bodo preverjali vsakih 14 dni glede na epidemiološko situacijo v državi. Prav tako bodo še naprej spremljali epidemiološko situacijo v tujini. Glede na razmere v državah bo vlada tudi sprejemala dodatne ukrepe na mejah, če bi bilo to potrebno, je še napovedal minister. V zadnjih dneh je bilo zaradi novih pogojev za prestop meje po njegovih besedah izrečenih tudi okoli 2700 ukrepov karantene.

Nošenje zaščitnih mask je večkrat priporočila vodja svetovalne skupine za covid-19 na Ministrstvu za zdravje dr. Bojana Beović . Nošenje mask po mnenju zdravstvene strokovnjakinje zmanjša možnost prenosa od bolnika na drugega človeka.

Ali RTV Slovenija prikriva okužbe svojih zaposleni?

Po trditvah naših virov naj bi med novokouženimi bili tudi dve osebi zaposleni na RTV Slovenija. Po njihovih ocenah je okuženih še veliko več, saj so redakcije zelo majhne, zaposleni pa blizu skupaj. Okužba pa bi naj razsajala v uredništvu informativnega programa RTV Slovenija. Zaradi tega že nekaj dni panično razkužujejo vse prostore. Podobno bi naj imel generalni direktor Igor Kadunc že tri dni uradne podatke o okuženih v svoji javni televizijski hiši, a si s podatki ne upajo v javnost.

Novinarska vprašanja o številu okužb na javni televiziji smo poslali generalnemu direktorju, odgovorni urednici informativnega programa Manici Ambrožič in službi za stike z javnostjo, a njihove odgovore še pričakujemo. Dobili smo odgovor službe za stike z javnostjo, ki so potrdile naše navedbe.

Odgovor RTV Slovenija :

Spoštovani, posredujemo odgovor:

Pri treh osebah, zaposlenih na RTV Slovenija, je bila potrjena okužba s koronavirusom (covid-19), in sicer v Ljubljani.

V skladu z notranjim protokolom, ki sledi navodilom Nacionalnega inštituta za javno zdravje (NIJZ), smo ob tem ustrezno ukrepali. Prostore, v katerih so osebe s potrjeno okužbo delale, smo takoj razkužili, v veljavi ostaja tudi ukrep, da prostore, v katerih se zadržuje več ljudi, redno razkužujemo. Ob tem smo uvedli tudi vse varnostne ukrepe, ki so že veljali v času epidemije, da bi preprečili možnost nadaljnje širitve. Zaradi tega so ostali doma tudi vsi tisti, ki so bili neposredno v stiku z okuženimi. Med drugim smo zaposlene ponovno spodbudili k zagotovitvi ustrezne razdalje med udeleženci, k delu od doma, k vzpostavitvi izmeničnega dela ekip itd., tako da verjamemo in si želimo, da bomo lahko ohranili predvideni program v neokrnjenem obsegu.

Tokrat se širjenju okužbe z novim koronavirusom nismo izognili, kot rečeno pa smo ob tem ustrezno ukrepali. Razmere ves čas spremljamo in zaposlene o tem sproti obveščamo ter prilagajamo ukrepe.
