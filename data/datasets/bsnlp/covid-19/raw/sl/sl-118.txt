sl-118
sl
2020-09-17
http://www.fromtheweb.eu
[Video] Izpoved dr. Lukanoviča, ki je prebolel covid-19: Opažamo, da je razumevanje te bolezni neprimerno, nezadostno, resnost bolezni pa se nepravilno sprejema

V torek so naredili največ, in sicer 3123 testov na novi koronavirus in potrdili 123 pozitivnih. V bolnišnicah se zaradi Covida-19 zdravi 61 ljudi, 11 jih potrebuje intenzivno nego. “Število neznanih virov okužb upada,” pa je sporočil vladni govorec Jelko Kacin. Epidemiološko stanje v državi je vendarle skrb vzbujajoče. Vladna krizna skupina se je sestala, kjer je pregledala predloge strokovne svetovalne skupine Bojane Beović in predlagala vladi, kako bi lahko zaostrila ukrepe za omejevanje širjenja okužb. V oddaji Tema dneva pa je nastopil tudi zdravnik Adolf Lukanovič, ki je prebolel težjo obliko bolezni Covid-19. “Težava s koronavirusom je, da ne povzroča samo respiratorne težave. Prvi organski sistem v organizmu, ki ga virus napade povzroči pljučnico, številne druge pljučnice se lahko hudo in tragično končajo,” je na hude posledice bolezni opozoril Lukanovič.

Na vladni tiskovni konferenci je nastopil zdravnik Adolf Lukanovič, ki je virus prebolel in bil več tednov v bolnišnici. Opisal je, da je prišel v stik z bolnico, ki ji je bilo kasneje odkrita okužba z novim koronavirusom, tudi pri njemu pa je bil izvid testa nato pozitiven. Ponovili so mu hospitalizacijo, ki jo je zaradi blagih prehladnih znakov najprej odklonil, a so ga prepričali, da je vendarle ostal. V nekaj dneh se mu je stanje tako poslabšalo, saj se mu je razvila pljučnica in so ga morali priključiti na respirator. 900 ur je bil nato mehansko intubiran, prišlo je tudi do odpovedi dihalnih organov.

“Verjemite mi, da bi v oddaji raje nastopal s kakšno lepšo zgodbo, kot je naprimer zmaga na Tour de France. Vendar je to zame velika zmaga, da je bil premagan ta infekt, ki je lahko v dosti primerih tragičen,” je svoje izkušnje po bolezni Covid-19 opisal Lukanovič. Število mrtvih zaradi te nove bolezni je v svetu že preko milijona, več deset milijonov bolnikov pa je bilo v bolnišnični negi. “Opažamo, da je razumevanje te bolezni neprimerno, nezadostno, resnost bolezni pa se nepravilno sprejema. Namreč bliža se jesen, izpostavljeni bomo številnim prehladnim obolenjem in ta Covid infekcija začenja z značilnimi prehladnimi znaki. Običajno nam tako teče iz nosu, pokašljujemo, imamo povišano temperaturo, slabo počutje in utrujenost, to pa bomo jeseni veliko srečevali,” je še opozoril na bližajoče stanje epidemije jeseni Lukanovič.

Lukanovič se je moral zaradi bolezni ponovno naučiti hoditi v rehabilitacijskem centru Soča. Težava s koronavirusom je, da ne povzroča samo respiratorne težave. Prvi organski sistem v organizmu, ki ga virus napade povzroči pljučnico, številne druge pljučnice se lahko hudo in tragično končajo. Vendar če je človek priključen na umetno ventilacijo, v umetni komi in če je to stanje dolgotrajno se kot domine rušijo organski sistemi. Odpovedo ledvice, odpovejo jetra, srce in tudi mišična masa slabi. “Vse to se je pri meni zgodilo, za “nagrado” pa sem dobil še hospitalno pljučnico na kliniki, torej sem se moral boriti proti dvema pljučnicama hkrati,” je še obrazložil. To pa oslabi organizem, do te mere, da je moral biti odpuščen šele po dveh mesecih iz infekcijske klinike, kateri je zelo hvaležen strokovnjakom ter poudarja, da je to vrhunska ustanova s kakovostnim in strokovnim kadrom, ki so se odločali v skladu z doktrino.

Priznava, da je imel srečo

“Ko sem bil premeščen v zavod za rehabilitacijo Soča sem pa bil deležen rehabilitacije, ki pa je spet na tej ustanovi na mednarodno primerljivem nivoju vrhunska,” pohvali nego, ki jo je bil deležen. Približno polovica pacientov, ki se je znašla na intenzivni negi, bitke s koronavirusom ni dobila, Lukanovič je imel srečo, da je bitko dobil. “Imel sem srečo, morda privilegij kot zdravnik, da so tudi moji domači, ki so se vključili z veliko mero zaskrbljenosti, kakšen bo izhod tega zdravljenja in, da smo se povezali z vsemi znanci in prijatelji v tujini ter, da so se timsko združili pri enotnih korakih zdravljenja, kar pa je v medicini zelo pomembno,” je še izrazil svojo hvaležnost do zdravnikov in svojcev.

“Kar pa se tiče rehabilitacije pa je tako, človek mora imeti pravilen odnos do življenja,” je še povedal Lukanovič. Življenje je tista kvaliteta, ki jo vsak želi imeti, za zdravje pa moramo napraviti tudi nekaj sami, kjer mora biti neka motivacija. Če nimaš prave motivacije in zaupanja v sistem in če vidiš, da sistem deluje, kar je iz njegovih izkušenj ključ zdravljenja je zaupanje v sistem ki ti ga nudi. “Kljub vsej kritiki, ki jo danes izražamo za zdravstveni sistem, ki je pomanjkljiv in ima zatečeno stanje, vendar strokovnjaki in strokovni nivo je mednarodno primerljiv,” še pohvali slovenski zdravstveni sistem.

Najboljše zdravljenje je preventiva

“Najboljše zdravljenje je preventiva, če ne bomo upoštevali vseh osnovnih ukrepov nošenja mask, razkuževnaje rok in zadrževanje v skupnih prostorih na daljavi enega metra in pol je visoko tveganje za okužbo,” še poudari pomembnost preventive. Poudari še poembnost aplikacije ostani zdrav, ki je eno od orodij poleg vseh ukrepov, priporočil, referenčne institucije, ki jih moramo spoštovati, če želimo omejiti to epidemijo, sicer lahko pride do ponovnih karanten in zlom države, kar pa se po njegovo eni očitno ne zavedajo kaj to pomeni. “Apeliram na vse, da se poslužijo možnosti, ki je jasna pri borbi proti takim virusom. Cepljenje je zelo pomembno, predvsem proti gripi, ker s tem bomo razbremenili zdravstveni sistem letos jeseni,” je še povedal.
