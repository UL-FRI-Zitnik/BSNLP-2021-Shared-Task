sl-160
sl
2020-03-22
http://www.fromtheweb.eu
Ukrepi ministrstva za zdravje v boju proti covid-19

Ministrstvo za zdravje je pripravilo sveženj ukrepov v zdravstvu, ki javnim zdravstvenim zavodom in njihovim zaposlenim omogoča, da so ustrezno pripravljeni na obravnavo okuženih in obolelih pacientov.

Minister za zdravje Tomaž Gantar je s kolegi sestavil velik sveženj ukrepov na področju zdravja.
Ljubljana – »Stanje na terenu obvladujemo in se v nadaljevanju iskreno se zahvaljujemo vsem zdravstvenim delavcem in osebju v socialno varstvenih zavodih, ki nesebično nudijo medicinsko in ostalo strokovno pomoč, predvsem pa so v teh izjemnih in težkih trenutkih sočutni in požrtvovalni. Storili bomo vse, da bo njihovo delo teklo čim bolj nemoteno in razbremenjeno," je v sporočilu za javnost med drugim zapisal minister za zdravje Tomaž Gantar .

V nadaljevanju povzemamo na kratko ključne ukrepe, ki so jih sprejeli Gantar in njegovi kolegi:

1. Centralizacija nabave zaščitne opreme,

2. Sprejeti so strokovni standardi za izdelavo respiratorjev in zaščitne opreme,

3. 16 vstopnih točk za odvzem brisa deluje, 14 dodatnih je v pripravljenosti,

4. Posebna pozornost varovancem domov za starejše, ki so med najbolj ogroženimi,

5. Prekinitev izvajanja preventivnih zdravstvenih storitev pri vseh izvajalcih zdravstvene dejavnosti,

6. Prekinitev izvajanja zobozdravstvenih storitev in vzpostavitev sedmih nujnih zobozdravstvenih ambulant,

7. Ukrepi za obravnavo nosečnic, porodnic, otročnic in ginekoloških pacientk na sekundarni ravni,

8. Organizirano delo v dogovoru z ambulanto na letališču Brnik za pregled vseh potnikov, ki prihajajo z izrednimi leti iz tujine v tem tednu,

9. Odlok o razporejanju zdravnikov brez licence,

10. Preklic veljavnosti Odredbe o prepovedi prometa zaščitnih sredstev,

11. Ukrepi za varovanje zdravja delavcev,

12. Pripravljena je nova definicija za prijavo in spremljanje novega koronavirusa,

13. Pospešeno izdajanje odločb o karanteni,

14. Sprejeta so navodila za nujno in skrbno spremljanje stanja v povezavi z zajezitvijo epidemije,

15. Navodilo z delo pediatrov na primarni in hospitalni ravni,

16. Pripravljeno je navodilo za izvajanje psihiatričnih storitev v času epidemije,

17. Usmeritve javnim zdravstvenim zavodom glede uveljavljanja pravic in obveznosti iz delovnega razmerja v času epidemije,

18. Priporočilo glede možnih sprememb organiziranosti dela lekarn,

19. Vključevanje koncesionarjev v neprekinjeno zdravstveno varstvo,

20. K ukrepom ministrstva je treba prišteti še vrsto priporočil, ki jih je v preteklih dneh izdal Nacionalni inštitut za javno zdravje (NIJZ).
