sl-178
sl
2020-11-09
http://www.fromtheweb.eu
Brezplačna telefonska pomoč v duševni stiski ob epidemiji COVID-19

Če ste v duševni stiski, lahko pokličete več centrov za brezplačno pomoč.

Kam po pomoč v duševni stiski med COVID-19

V skrbi za duševno zdravje med epidemijo ob epidemiji COVID-19 strokovnjaki zdravstvenovzgojnih centrov in centrov za krepitev zdravja ter drugih zdravstvenih služb v okviru zdravstvenih domov prebivalcem Slovenije zagotavljajo brezplačne razbremenilne pogovore ob spopadanju s stresom, strahovi ali skrbmi, povezanimi s koronavirusom.

Seznam telefonskih številk za psihološko podporo je objavljen na spletni strani Nacionalnega inštituta za javno zdravje (NIJZ) in se sproti dopolnjuje ( www.nijz.si/sl/strokovnjaki )

Brezplačni telefon za psihološko podporo prebivalcem ob epidemiji COVID-19 : 080 51 00, kjer 24 ur na dan vse dni v tednu strokovno pomoč ponujajo izkušeni psihologi, psihoterapevti in drugi strokovnjaki s področja duševnega zdravja.

Dodatna pomoč v duševni stiski:

Sočutni telefon Slovenskega društva hospic ponuja razbremenilne pogovore ljudem, ki se spopadajo s stiskami ob umiranju bližnje osebe in žalovanju. Spremljanje umirajočih: 051 426 578,

podpora žalujočim: 051 419 558.

Svetovalnice za psihološko pomoč Posvet – za klic in pogovor sta na voljo dve številki: 031 704 707 (vsak delovni dan med 8. in 18. uro) in 031 778 772 (vsak delovni dan med 8. in 18. uro).

Rdeči križ Slovenije – Območno združenje Ljubljana ; strokovno psihosocialno podporo ljudem v stiski zagotavljajo prostovoljci terapevti iz Slovenske krovne zveze za psihoterapijo na telefonski številki 01 600 93 26, in sicer vsak dan od 16. do 20. ure.

Telefon za klic v duševni stiski: 01 520 99 00 (dosegljivi so vsak dan med 19. in 7. uro).

Zaupna telefona Samarijan in Sopotnik: 166 123, 24 ur na dan vsak dan. Klic je brezplačen.

TOM telefon za otroke in mladostnike: 116 111, vsak dan med 12. in 20. uro. Klic je brezplačen.
