sl-138
sl
2020-07-23
http://www.fromtheweb.eu
Včeraj v Sloveniji 27 novih okužb COVID-19 – 24 ljudi hospitaliziranih

Trend obolelosti s koronavirusom v Sloveniji na dan 22. 7. 2020 (00:00-24:00): število. testiranj: 935, število pozitivnih: 27, število hospitaliziranih: 24, število oseb na intenzivni negi: 2, dnevno število odpuščenih iz bolnišnice: 1, število umrlih: 0, za javnost sporoča Vlada republike Slovenije, ki na svoji spletni strani sicer sporoča, da se širjenja novega koronavirusa pri nas umirja.

“Širjenje virusa SARS-CoV-2 (koronavirus) se v Sloveniji umirja, zato je vlada na podlagi strokovne ocene Nacionalnega inštituta za javno zdravje, kar državi omogoča Zakon o nalezljivih boleznih, 15. maja preklicala epidemijo, ki jo je razglasila 12. marca,” na svoji spletni strani sporoča Vlada RS. Vendar pa ne glede na spodbudno umirjanje nevarnost širjenja, po njenih navedbah, še vedno obstaja, zato je treba dosledno upoštevati medsebojno razdaljo, higieno rok in kašlja ter izolirati bolne, poroča Vlada RS.

“V vseh zaprtih javnih prostorih sta razkuževanje rok in nošenje maske oziroma rute ali šala obvezna. Enako velja tudi med potniki v javnem prometu, ki morajo ob vstopu in med prevozom obvezno dosledno nositi zaščitno masko ter razkuževati roke,” so še jasni na spletni strani Vlade RS. Obenem je navedeno, da so navkljub postopnemu sproščanju ukrepov pa so v Sloveniji še vedno prepovedana vsa množičnejša zbiranja oziroma združevanja na javnih krajih. “Od 9. julija dalje so na javnih mestih dovoljena zbiranja do največ 10 oseb hkrati na istem mestu, pri čemer je potrebno prav tako dosledno upoštevati vse varnostne ukrepe za preprečevanje širjenja okužb.”

– Število umrlih: 0 @NIJZ_pr @MinZdravje pic.twitter.com/f7vZNLA3To

“Izjemoma se na javnem mestu lahko zbere med 10 in največ 50 posameznikov, ki pa so pri tem dolžni upoštevati in zagotavljati potrebno medsebojno varnostno razdaljo in izvajati vse preventivne higienske ukrepe.” Obenem mora organizator oziroma sklicatelj takšnega druženja na javnem mestu obvezno oblikovati seznam vseh prisotnih, ga posredovati Nacionalnemu inštitutu za javno zdravje, če ta tako zahteva ter ga še po tem hraniti en mesec. Poleg tega lahko obratujejo nastanitveni objekti z več kot 30 sobami, gostom pa so spet na voljo nastanitveni objekti za potrebe zdraviliškega zdravljenja, središča za velnes in fitnes, bazeni ter vodne dejavnosti. Še naprej pa do nadaljnjega ostajajo zaprte diskoteke in nočni klubi.

(*gre za popravek – vsi oboleli iz DSO Hrastnik se sedaj vodijo pod "Hrastnik"- zato zmanjšanje v Kočevje, Lukovica, Šmartno pri Litiji, Trbovlje, Zagorje ob Savi).

Starost: 15-24 (3), ??-?? (?), ??-?? (?), 45-54 (2), 55-64 (2), 65-74 (2), 75-84 (2), ??+ (?). pic.twitter.com/zZFEnFlKh8

— Sledilnik COVID-19 (@sledilnik) July 23, 2020

Minister za javno upravo Boštjan Koritnik je za javnost sporočil, da bo mobilna aplikacija za obveščanje o stiku z okuženimi z novim koronavirusom na voljo do sredine avgusta. Aplikacija bo prostovoljna in ne bo delovala kot naprava GPS za sledenje, vsi podatki o stiku z okuženo osebo pa bodo po 14 dneh izbrisani. Vendar pa aplikacija ne nadomešča navodila NIJZ, ta je potrebno še naprej spoštovati.
