sl-221
sl
2020-04-02
http://www.fromtheweb.eu
Generali v kritja ŽZ dodaja okužbo s COVID-19 in sporoča, kako zavarovanja urejati na daljavo

Na zavarovalnici priporočajo, da z obnovo zavarovanja ne čakate na iztek obdobja za podaljšanje zavarovanja. Tako obnovo, podaljšanje zavarovanja, sklenitev novega kot tudi prijavo škode, lahko že danes uredite na daljavo – preko telefona, spleta, elektronske pošte ali s pomočjo aplikacije Moj Generali.

»Zaradi epidemije so naše poslovalnice zaprte, vendar vam kot vseživljenjski partner stojimo ob strani in vam omogočamo pomoč, svetovanje in sklepanje zavarovanj na daljavo,« so sporočili iz Generali zavarovalnice.

Dodani kritji v primeru okužbe z novim virusom

Generali strankam, ki imajo sklenjeno življenjsko zavarovanje z dobo trajanja več kot 5 let , brezplačno razširja dodatni kritji na polici za primer hospitalizacije zaradi okužbe z virusom COVID-19 (za vsak dan hospitalizacije 25 evrov nadomestila, vendar največ za 100 dni) kot tudi v primeru morebitne smrti zavarovane osebe zaradi okužbe z virusom COVID-19 (dodatno izplačilo lahko znaša največ 25.000 evrov). Na vse police, ki izpolnjujejo pogoje, kot tudi na vse nove police je razširjeno kritje avtomatično dodano in se ne bo posebej vpisalo na ponudbe/police. S to odločitvijo Generali kot vseživljenjski partner želi pomagati svojim zavarovancem ter ponuditi večjo finančno varnost za njihove družine v primeru okužbe zavarovanca.

Z obnovo zavarovanja ne čakajte na iztek - vse lahko uredite na daljavo

Pri Generaliju smo preverili, kako skleniti zavarovanje ali prijaviti škodo v času, ko so poslovalnice zaprte. Sporočajo, da tako obnovo ali podaljšanje zavarovanja, sklenitev novega zavarovanja kot tudi prijavo škode pri njih lahko enostavno uredite na daljavo, brez obiska poslovalnice.

Zavarovanje lahko obnovite, podaljšate ali sklenete novega na daljavo, tako da:

- vašega zastopnika pokličete po telefonu ali mu pišete po e-pošti;

- pošljete elektronsko sporočilo na

ali pokličite na 080 70 77 .

Ko se boste z zastopnikom pogovorili glede zavarovanja, boste vse ostalo uredili po e-pošti, plačilo pa izvedli varno prek spleta. Še preden pa pokličete zastopnika, preverite, ali imate morebiti dolgoročno ali permanentno zavarovanje, ki vam letos ne poteče. V kolikor pri Generaliju še nimate svojega zastopnika, zastopnika v vašem kraju lahko poiščete na njihovi spletni strani .

Kako pa se na daljavo lahko prijavi morebitno škodo?

V trenutnih okoliščinah z vsako prijavo škode ni potrebno hiteti. Pri Generaliju je dovolj, da nastalo škodo fotografirate, njeno prijavo pa uredite kasneje. Škodo lahko hitro in varno prijavite s pomočjo:

- osebnega računalnika preko www.generali.si ali na portalu Moj Generali ;

- telefona preko mobilne aplikacije Moj Generali .

Za škode nastale v domovih ali na objektih pri Generaliju prosijo, da:

- škodo dokumentirate, fotografirate, shranite poškodovane predmete;

- opravite nujna popravila na objektih in škodo uveljavljate kasneje.V kolikor v zvezi s prijavo škode potrebujete pomoč, lahko pokličete na brezplačno telefonsko številko 080 70 77 , in sicer vse od ponedeljka do petka, med 8. in 16. uro.

Urejanje storitev zavarovanja Specialisti z asistenco

Storitve zavarovanja Specialisti z asistenco se urejajo iz Klicnega centra, kjer vam nudijo vso pomoč in asistenčne storitve, ki jih prilagajajo trenutnim razmeram. Za vsa pojasnila pri uveljavljanju storitev so na voljo na:

- elektronskem naslovu

- brezplačni telefonski številki 080 81 10 (od ponedeljka do petka, med 8. in 16. uro).

Ko vložite zahtevo za zdravstveno storitev, vsakemu zavarovancu poiščejo najbolj ustrezno rešitev v trenutnih razmerah. Organizirajo video posvet z zdravnikom ustrezne stroke, ki vam pomaga pri reševanju vaše težave. Prav tako v primeru nujne pomoči poiščejo možno rešitev pri pogodbenih izvajalcih zavarovalnice. Svetujejo vam tudi pri ureditvi veljavnosti napotnice v javnem sistemu, na osnovi katere vas, takoj ko bo to mogoče, naročijo k ustreznemu specialistu v samoplačniški ambulanti in plačajo zdravstvene storitve.

»Ne glede na dane razmere pa naša prioriteta še naprej ostaja skrb za stranke in njihovo zadovoljstvo, zato se vsakodnevno trudimo izpolniti njihova pričakovanja,« so povzeli na zavarovalnici, strankam pa se zahvaljujejo za zaupanje in dobro sodelovanje.

Generali svetuje, da njihove aktualne objave redno spremljate na www.generali.si in na njihovih družbenih omrežjih.
