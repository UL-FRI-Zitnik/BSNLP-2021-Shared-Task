sl-163
sl
2020-03-23
http://www.fromtheweb.eu
Jože Tanko v luči epidemije z koronavirusom z domoljubnim predlogom: “Čimprej je treba neprodušno zapreti južno mejo, novih žarišč covid 19 ne potrebujemo!”

Eden najbolj proaktivnih poslancev iz vrst SDS Jože Tanko , je danes na Twitterju zapisal: ” Spet stotnija ilegalcev preko južne meje. Čimprej je treba neprodušno zapreti južno mejo, novih žarišč covid 19 ne potrebujemo. Da vidimo, če bodo levičarji za zaščito naše države in naših ljudi in če bodo umaknili blokado aktiviranja 37.a člena zakona o obrambi?”

Spet stotnija ilegalcev preko južne meje. Čimprej je treba neprodušno zapreti južno mejo, novih žarišč covid 19 ne potrebujemo. Da vidimo, če bodo levičarji za zaščito naše države in naših ljudi in če bodo umaknili blokado aktiviranja 37.a člena zakona o obrambi?

Ker se evropske meje zaradi Covid 19 zapirajo za evropske državljane, jih je potrebno zapreti tudi za ilegalne migrante. Neprodušno. Vsako potencialno tveganje je potrebno eliminirati.

Danes je tudi predsednik države Borut Pahor podprl potrebo po podelitvi posebnih pooblastil slovenski vojski – toda izključno za varovanje državne meje. Takšna odločitev DZ bi bila po oceni predsednika in vrhovnega poveljnika obrambnih sil v trenutnih razmerah smiselna, “a mora biti strogo v okvirih zakona, največ za obdobje do treh mesecev”.

Predsednik republike se je o utemeljenosti razlogov za uveljavitev 37. a člena zakona o obrambi danes ločeno pogovarjal z ministrom za obrambo Matejem Toninom in notranjim ministrom Alešem Hojsom. Takšna odločitev državnega zbora na predlog vlade bi bila po Pahorjevi oceni v sedanjih okoliščinah, ki jih zaznamujeta sovpadanje povečevanja ilegalnih prehodov državne meje in ukrepanje zoper širitev korona virusa, smiselna in sprejemljiva.

Dodajmo še to: številne države po Evropi so v boju proti koronavirusu aktivirale svoje vojske. Nazadnje je včeraj vlada Severne Makedonije na pomoč v soočanju z epidemijo koronavirusa v državi poklicala makedonsko vojsko.
