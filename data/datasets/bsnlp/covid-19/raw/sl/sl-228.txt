sl-228
sl
2020-04-09
http://www.fromtheweb.eu
Babice v skafandrih: rodili že dve nosečnici, ki sta okuženi s covid-19

V teh dneh se pripravljajo na že tretji tak porod.

V petek in torek so v ljubljanski porodnišnici izvedli dva poroda, pri katerih sta bili bolnici okuženi z novim koronavirusom. V vodstvu porodnišnice so po poročanju Siol potrdili, da se pripravljajo že na tretjega, ki bo prav teh dneh.

V porodnišnici so se za porode nosečnic, ki so okužene s covid-19 posebno pripravili. Mirjam Drušković , ki je sodelovala pri enem izmed teh porodov, je povedala, da imajo pripravljene posebne sobe z zaščitno opremo, ki naj bi zmanjševala in preprečevala prenos infekta po porodnišnici. Organizirane imajo tri takšne sobe, za sam porod pa imajo pripravljene tudi sete zaščitne opreme za vso osebje, ki sodeluje pri takšnem porodu.

Poudarila je, da je tak porod izjemno zahtevno delo tudi za babico. Pri prvem porodu so morali babico po dveh urah menjati, za drugi porod pa jim je infekcijska klinika posodila skafander, ki je omogočil babici, da je bila ves čas prisotna pri porodu. Potreben je tudi poseben nadzor nad porodnico, potrebujejo nadzor dihanja in krvnega tlaka, poleg tega pa morajo nadzirati tudi plod.

Če je nosečnica okužena s koronavirusom, mora o tem predhodno obvestiti porodnišnico, v kateri bo rodila.

Vsi se počutijo dobro

V ljubljanski porodnišnici je protokol trenutno takšen, da vsaka porodnica ob prihodu dobi zaščitno masko, ki jo mora med porodom tudi nositi. Večkrat jo med porodom tudi menjajo. Po novopečeni mamici lahko dojili z zaščitno masko, dobi pa tudi vsa navodila glede razkuževanja rok in kašlja. Navodila so takšna, da otrok trenutno še ne testirajo, če bi se pa izkazalo, da otroka razvijeta simptome, pa bi ravnali v skladu z navodili.

Druškovićeva je še povedala, da se obe mamici in otroka počutijo dobro. Prva mamica je v nedeljo že odšla domov, druga mamica je še vedno v porodnišnici in se prav tako počuti dobro.

Poročajo še, da ni nujno, da se okužba prenese na otroka in da imata lahko mama in otrok povsem običajen stik. Prvih 72 ur pa ima otrok v sebi še toliko materinih protiteles, da je zaščiten pred okužbo.
