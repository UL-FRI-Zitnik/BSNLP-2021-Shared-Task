bg-899
bg
2018-04-26
https://www.24chasa.bg/novini/article/6833828
Мишел Барние идва на работно посещение в София

Главният преговарящ от името на ЕС за Брекзит Мишел Барние ще бъде на работно посещение в България на днес, съобщиха от отдел "Преса и медии" на Представителството на ЕК в България. Барние ще проведе срещи с министър-председателя Бойко Борисов, с министъра за Българското председателство на Съвета на ЕС Лиляна Павлова и с представители на две парламентарни комисии в Народното събрание. Мишел Барние ще участва също в конференция на тема "Подгответе се за Брекзит - последствия за европейския бизнес" и във форум на високо равнище Eurofi Financial Forum - форум на лидерите в областта на финансовия сектор от ЕС и международни организации. В програмата му е предвидено и посещение на софийското метро заедно с кмета на столицата Йорданка Фандъкова. От 12.15 ч. двамата ще дадат кратък брифинг за медиите на перона на метростанция "Европейски съюз". Очаквайте подробности.
