bg-565
bg
2018-02-02
http://dnes.dir.bg/news/velikobritania-imigranti-tereza-mey-brekzit-26838217?nt=4
Днес Тереза Мей поля със студен душ европейците

Това заяви говорител на британския премиер, цитиран от Ройтерс и БТА. "Всеки, който е дошъл в Обединеното кралство преди март 2019 г., ще има такива права, каквито са предвидени в споразумението (за Брекзит) от декември", каза говорителят. Всеки, пристигащ след тази дата, ще има същите права като сега, докато трае преходният период. По време на преходния период ще бъде въведена система за регистрация на новодошлите, каза говорителят. Въпрос на преговори е какви ще са правата на пристигналите по време на преходния период след приключването му. В отговор на цитираното от говорителя изказване на Мей главният преговарящ на Европейския парламент по въпросите на Брекзит Ги Верхофстат каза пред вестник "Гардиън", че правата на гражданите на ЕС по време на двегодишния преходен период след Брекзит "не подлежат на преговори". "Няма да приемем да има две групи права за гражданите на ЕС", каза той. "За да сработи преходният период, той трябва да съдържа в себе си и продължаване на съществуващите придобивки, без изключение." Това създава условия за конфронтация с ЕС по въпроса за отношението към тях по време на какъвто и да е преходен период след официалното излизане на Обединеното кралство от съюза. Ограничаването на миграцията беше една от главните причини, поради които през 2016 г. британците избраха да напуснат ЕС. Това стана след масов наплив на граждани на съюза, особено от по-бедните страни от Източна Европа.

, че трябва да приеме всички решения на съюза, а по време на така наречения преходен период след Брекзит неговите граждани да могат да имат пълни права на пребиваване в Обединеното кралство. Мей обаче заяви, че гражданите на ЕС, които пристигнат във Великобритания след март 2019 г. (когато Лондон трябва да излезе от ЕС и да започне преходният период) вече ще бъдат третирани по различен начин. "Хората, които са дошли в Обединеното кралство, докато още сме били член на ЕС, са си създали определени очаквания и са направили житейски избор. Има разлика между хората, които са дошли, преди да излезем, и тези, които ще дойдат, знаейки, че Обединеното кралство вече не е член на ЕС", заяви Мей пред репортери на връщане от посещението си в Китай. Това е възможна пречка, която Великобритания и ЕС ще трябва да преодолеят, за да се споразумеят по въпроса за преходния период.

Идеята на този период е двете страни да могат през това време да се подготвят за последиците от края на 46-годишното членство на Лондон в съюза. Много от привържениците на Брекзит изразяват безпокойство, че планът няма да внесе особени промени в сегашното статукво в периода непосредствено след официалното излизане на Великобритания от съюза през март 2019 г. и това представлява подмяна на решението от референдума. Мей донякъде отхвърли тези безпокойства. "Те не са гласували да няма никаква промяна след излизането ни от ЕС", каза тя. "Това, което правим сега, е да свършим работата, която британският народ поиска от правителството да свърши, а именно - да осъществи Брекзит."
