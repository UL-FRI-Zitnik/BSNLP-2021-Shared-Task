bg-1422
bg
2018-03-06
http://focus-news.net/./news/2018/03/06/2496581/bryuno-lyo-mer-ministar-na-finansite-na-frantsiya-blagodarenie-na-brekzit-parizh-shte-poluchi-hilyadi-rabotni-mesta.html
Брюно Льо Мер, министър на финансите на Франция: Благодарение на Брекз...

Лондон. Тежките факти водят към „мек“ Брекзит, когато реалността застигна премиера Тереза Мей, пише британският вестник Huffington Post От продължилата 45 минути и дълга 6 695 думи реч на британския премиер Тереза Мей , най важни остават думите й към края: “ Ние знаем какво искаме. Разбираме вашите принципи…Нека да се захващаме“. Вестникът обаче пише, че е точно обратното – 20 месеца след референдума истината е точно обратна – правителството на консерваторите не знае какво иска, не разбрало принципите на Европейския съюз и определено не се е захванало все още. Критиците й я обвиняват заради бързите предсрочни избори и ранното задействане на член 50 за напускане на Евросъюза. По- нататък Мей признава, че достъпът до пазара няма да е какъвто е бил досега и животът на гражданите ще се промени, като признава, че не може да се ползват преимуществата, без да се спазват задълженията. Тя успява да успокои някак си привържениците на „твърд“ Брекзит, като очертава визия за възможния „най-мек“ Брекзит с излизане от общия пазар и митническия съюз. Превод и редакция: Юлиян Марков

Лондон. Преговорите с Европейския съюз ще продължат „до последно“, защото исканията на Тереза Мей са трудно приемливи за Съюза, завява британският здравен министър Джереми Хънт, цитиран от британския вестник The Independent Здравният министър отхвърля твърденията, че на речта и липсват детайли, но според него ЕС трудно ще се съгласи с предложенията на британския премиер и негативният отговор от страна на европейските политици е неизбежен. Речта на премиера е била одобрена и от двата лагера в нейната партия – на привържениците и за напускане, и за оставане в ЕС, но беше критикувана от някои европейски лидери за липса на детайли по ключови въпроси, пише вестника. „Едва ли очаквате европейските политици да кажат „Фантастично, благодарим Ви, Вие успокоихте всички мои тревоги, хайде да подписваме““, казва министърът и добавя: „ Предстоят преговори и те ще бъдат до последно, както винаги“. Според него „Едва ли някой е очаквал, че няма да бъде изключително трудно и невероятно предизвикателство“, добавяйки, че договарянето на сделка с ЕС ще бъде „сложно начинание“. Превод и редакция: Юлиян Марков

Лондон. След изказване на бившия вицепремиер Майкъл Хезълтайн, който определя речта на британския премиер Тереза Мей като „фрази, обобщения и баналности“, които с нищо не правят сделката с Европейския съюз по-вероятна, пише британският вестник The Guardian Докато по-консервативните депутати от партията на Мей след петъчната й реч й дадоха период на одобрение, то Хезълтайн казва, че речта съдържа повече детайли относно исканията на Великобритания, които ЕС е дал ясно да се разбере, че няма да одобри. Хезълтайн заявява пред вестник Observer, цитиран от The Guardian: „Речта продължава по нанадолнището на избирателния подход. Великобритания избира проблемите, както иска, а от ЕС казват: без избирателен подход“ и добавя: „защо за осемнайсет месеца след референдума не сме напреднали дори и малко по тези въпроси. Отговорът е прост – защото никой не знае как“. Според него разликата между това, което Тереза Мей иска и това, което ЕС е готов да отстъпи е по-голяма от всякога, оставяйки британския бизнес в отчаяние, без други възможности освен да отложи инвестициите си или да ги пренасочи другаде. Според него единственият път напред е да се разгледат тези проблеми отново в парламента и след това да се представят на избори или референдум. „Негативната тенденция е все по-очевидна с времето. Имаме сериозна девалвация на валутата, превърнахме се от най-бързо растящата в най-бавно растящата икономика в Европа и създадохме пълна каша по въпроса с границата с Ирландия. Напълно съм съгласен с Тони Блеър и Джон Мейджър, че тази материя трябва да се представи на парламента отново и след това на избори или на референдум“, добавя Хезълтайн. Превод и редакция: Юлиян Марков

Брюксел. Речта на британския министър-председател Тереза Мей относно бъдещите отношения на страната ѝ с ЕС бе отхвърлена в Брюксел като мъглява и нереалистична. Въпреки това главният преговарящ на Съюза по Брекзит Мишел Барние приветства факта, че министър-председателят е приел новите търговски бариери за износа от Великобритания към Европа, пише The Guardian. Относно предложението на министър-председателя да намали част от бариерите в търговията и да се избегне „твърда“ граница на остров Ирландия в ЕС се появи дълбок скептицизъм. Според Алеш Шмелар, държавният секретар на Чешката република по европейските въпроси исканията на Великобритания са нереалистични. „Те казват, че не искат задълженията на Норвегия да приема законите на ЕС, както и ограничените права на Канада. Впечатлението на някои страни членки е, че Великобритания иска правата на Норвегия и задълженията на Канада“, заяви той. Молбата на Мей Великобритания да остане „асоциативен член“ на агенциите на ЕС като Европейската агенция за сигурността на полетите бе разкритикувана от ЕС като „подбиране на условия“. Според координатора на Европейския парламент по Брекзит Ги Верхофстад „Тереза Мей трябва да задмине мъглявите искания“. „Макар и да приемам призива ѝ за дълбоко и специално партньорство, това не може да се постигне с поставянето на допълнителни черешки на тортата на Брекзит“, допълни той. На свой ред Манфред Вебер, председател на Групата на ЕНП в ЕП заяви, че е загрижен „след чутото днес“ от Тереза Мей. „Не знам как ще постигнем споразумение за Брекзит, ако британското правителство продължава да си заравя така главата в пясъка“, допълни той. Превод и редакция: Виктор Турмаков

Лондон. Британският министър-председател Тереза Мей разкри, че страната ѝ е готова да плаща, за да остане част от европейските агенции по лекарствата, химикалите и авиацията и след като напусне ЕС, пише The Independent. Тереза Мей заяви, че би искала „асоциативно членство“ в агенциите. Тя посочи изрично три организации като Европейската агенция за лекарствата, Европейската агенция за химикалите и Европейската агенциа за безопасността на полетите. „Ние, разбира се, бихме приели, че това ще означава спазване на правилата на тези агенции и че ще правим съответните финансови вноски. Асоциативното членство в тези агении е единственият начин по който тези продукти ще преминат през серия одобрения. Тези агенции имат важна роля при поставянето и прилагането на съответните правила“, заяви Тереза Мей по време на реч, посветена на Брекзит. Д-р Андрю Диърден, главен касиер на Британската медицинска асоциация приветства решението да се иска асоциативно членство в Европейската агенция за лекарствата. „Това ще ни даде навременен и сигурен достъп до лекарства, а също така ще позволи на ЕС да има достър до лекарствата, създавани във Великобритания“, отбеляза той. Превод и редакция: Виктор Турмаков

Дъблин. Ирландският министър-председател Лео Варадкар заяви, че остава загрижен, че неговият британски колега Тереза Мей все още не разбира последствията от излизането на страната ѝ от Единния пазар и от Митническия съюз на ЕС, предава Reuters. Мей призова ЕС да демонстрира повече гъвкавост в преговорите относно отношенията след Брекзит, заявявайки, че Великобритания няма да получи в тях всичко което желае, но че вярва, че е възможно сключването на амбициозно търговско споразумение. „Тереза Мей даде редица важни гаранции днес, които приемам“, заяви Варадкар. „Въпреки това оставам загрижен, че някои от ограниченията, произтичащи от излизането от Митническия съюз и от Единния пазар все още не са напълно осмислени“, допълни той. Министър-председателят приветства „ясните ангажименти“ на Тереза Мей към мирното споразумение в Северна Ирландия, което цели избягването на „твърда“ граница между региона и Република Ирландия. Той също така прие добре желанието на Великобритания да има близки отношения с ЕС след Брекзит, но и че „Лондон трябва да предостави по-реалистични и детайлни предложения“. Превод и редакция: Виктор Турмаков

Лондон. Британският министър-председател Тереза Мей изложи, както тя самата заяви, „трудните факти“ в рамките на своята реч относно насоките за Брекзит, като в същото време подчерта своята надежда за бъдещо икономическо партньорство, предава BBC „Напускаме единния пазар и животът ще бъде различен“, отбеляза Мей и добави, че взаимният достъп до пазарите ще бъде „по-малък отколкото е сега“, в но в същото време премиерът подчерта, че“юрисдикцията на Европейския съд във Великобритания трябва да спре“. Британският политик заяви, че „и двете страни трябва да приемат факта, че това са преговори и нито един от нас не може да има точно каквото иска“, като обаче премиерът подчерта своята увереност, ще сделка между Великобритания и Съюза все пак ще бъде постигната. Според Мей търговското споразумение трябва да е на равни начела и с нуждата за „обвързващи ангажименти“. Министър-председателят изрази желанието на Лондон да има свободата да договаря търговските сделки, контролира законите и запази наличието на нетвърда граница с Ирландия след Брекзит. Превод и редакция : Цанко Цолов
