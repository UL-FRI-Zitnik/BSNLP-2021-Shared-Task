bg-1230
bg
2018-01-28
http://focus-news.net/./news/2018/01/28/2482221/pregled-na-osnovnite-temi-v-britanskiya-pechat-agentsiya-fokus.html
Преглед на основните теми в британския печат (Агенция

Британският министър по въпросите, свързани с Брекзит, Дейвид Дейвис съобщи, че бъдещите търговски отношения след Брекзит между страната му и ЕС „представляват добра рамка“ за работническите права, но профсъюзите са на обратно мнение, пише Daily Mirror. Министърът иска Великобритания да сключи с ЕС споразумение, подобно на това между Съюза и Канада, след като страната му излезе от обединението. Според профсъюзите споразумението с Канада единствено съответства на минималните стандарти за правата на работниците, които са добри единствено за страни, които искат да се справят с детския труд. Но в него няма нищо, което да защитава отпуските, излизането в майчинството или правото на същите работни условия, в случай че една компания бъде купена от друга. „Дейвис предлага споразумение на оглозганите кости, що се отнася до работническите права“, заяви министърът в сянка по въпросите, свързани с Брекзит, от Лейбъристката партия Мат Пеникук. „Консерваторите се опитват да използват Брекзит като възможност да премахнат защитата на работниците“, допълни той. Според генералния секретар на профсъюза TUC Франсис О’Грейди предложението „ще даде защита на чуждестранните инвеститори, но нищо за защитата на работниците. Стотици мигранти са се стекли във северния френски град Кале, след като британският министър-председател Тереза Мей обеща правителството и да обработва ускорено молбите за убежище от страна на хората, искащи да достигнат до страната, пише The Daily Express. Потокът е довел до повишено напрежение по местата, където мигрантите заспиват и това буди страхове, че може да възникне нов мигрантски лагер, като прословутата „Джунгла“. Благотворителните организации съобщават, че е имало 200 нови пристигащи, след като Май обяви ускорената процедура след разговора си с френския президент Емануел Макрон по-рано този месец. Сега се смята, че край Кале има между 800 и 900 мигранти от Еритрея, Етиопия, Афганистан и други страни Прессекретар на властите във френската префектура Па дьо Кале съобщи, че мигрантите идват в Кале от други френски градове, където много хора спят в приюти или направо на улицата. Трима британски министри съобщиха, че страната им ще продължи да спазва правилата на ЕС по време на двегодишния преходен период след Брекзит, пише The Guardian. Министърът на финансите Филип Хамънд, на въпросите, свързани с Брекзит Дейвид Дейвис и на бизнеса Грег Кларк заявиха, че достъпът до пазарите на ЕС ще продължи при настоящите условия от март 2019 г. в следващите „около две години“. Решението им бе разкритикувано от влиятелния депутат от Консервативната партия Джейкъб Рийс-Мог, който заяви, че така „Брекзит ще бъде само на име“. Министрите заявиха, че компаниите не трябва да се притесняват, че ще трябва да действат „извън съществуващата структура на правилата на ЕС“ по време на това, което те определиха като „период на прилагането“ на Брекзит. По време на интервю Рийс-Мог предупреди, че „ако Консервативната партия не успее да достави Брекзит, за който народът гласува, консерваторите ще загубят следващите избори“. Според него „Брекзит е по-важен от всичко друго след кралицата“. Президентът на САЩ Доналд Тръмп заяви, че „дълбоко уважава“ народите от Африка в писмо, изпратено до 55 лидера на страни от континента. Те ще се съберат на среща на високо равнище на „Африканския съюз“ в Адис Абеба в неделя, пише The Independent. По време на Световния икономически форум в Давос Тръмп се срещна с колегата си от Руанда Пол Кагаме, по време на която лидерът на африканската държава е заявил, че „Африканският съюз очаква да работи със САЩ“. Тръмп на свой ред заяви, че за него е чест да се срещне със следващия ротационен председател на АС. Тръмп заяви в посланието си към африканските лидери, че неговият държавен секретар Рекс Тилърсън ще направи обиколка на континента през март. Той допълни, че САЩ „дълбоко уважават“ партньорството и ценностите, споделяни между САЩ и Африка и че подкрепя силните отношения с организацията. В писмото си Тръмп изразява „дълбоки комплименти“ към Африканските лидери. Той допълни, че американски войници се бият „рамо до рамо“ срещу екстремизма на континента и че САЩ искат да засилят „честната, свободна и реципрочна търговия“ с африканските държави. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!
