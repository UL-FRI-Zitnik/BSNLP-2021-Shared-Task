cs-29
cs
2018-10-31
https://www.tyden.cz/rubriky/zahranici/asie-a-oceanie/za-urazku-islamskeho-proroka-mela-jit-na-smrt-dostala-milost_501465.html
Za urážku islámského proroka měla jít na smrt, dostala milost

Pákistánský nejvyšší soud osvobodil křesťanku, která byla v roce 2010 odsouzena k trestu smrti za urážku islámského proroka Mohameda. Soud nařídil propustit na svobodu ženu, která je matkou čtyř dětí. Rozhodnutí by mohlo vyvolat masivní pouliční protesty tvrdých zastánců islámu. Asia Bibiová byla zatčena v roce 2009 po hádce s muslimskými ženami. Z bezpečnostních důvodů není známé, ve které věznici se nachází. Očekává se, že dnešní rozhodnutí, které je považováno za významné, vyvolá odpor islamistů, kteří již dříve hrozili celonárodními protesty, pokud soud ženu osvobodí, a požadovali provedení popravy. Kvůli podpoře odsouzené byly v roce 2011 zavražděni guvernér a ministr pro menšiny. Případ Bibiové rovněž pobouřil křesťany po celém světě. Bibiová se stala první ženou která byla odsouzena k smrti podle přísných pákistánských zákonů o rouhání. Bibiová rouhání vždy odmítala. Urážka islámu se v Pákistánu trestá smrtí. Lynčování může vyvolat i pouhá spekulace o rouhání. Obvinění z rouhání vyvolává takové emoce, že je téměř nemožné se proti nim bránit. Někdy i rozvášněným davem mužů byly zabity desítky lidí na základě tvrzení, že se rouhaly. Skupiny bojující za lidská práva tvrdí, že zákona o rouhání zneužívají náboženští extremisté, ale i obyčejní Pákistánci k vyřizování osobních účtů. Zákon nedefinuje rouhání a důkazy nemohou být zopakovány před soudem kvůli obavám, že by se tím svědci dopustili nové urážky.
