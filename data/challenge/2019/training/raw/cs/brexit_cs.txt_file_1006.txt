cs-1006
cs
2018-04-20
http://tn.nova.cz/clanek/pokrytec-politik-tlacil-na-brexit-detem-ale-poridil-nemecke-pasy.html
Pokrytec! Politik tlačil na brexit, dětem ale pořídil německé pasy

Britové označují chování Farage za pokrytecké. Dětem totiž pořídil německé pasy, aby mohly dál po Evropské unii volně cestovat. Dva syny má s manželkou Kirsten Mehrovou, která pochází z Německa a s níž se minulý rok rozeel.

"Ano, mají německé pasy. I druhá část rodiny je pro ně samozřejmě důležitá, ale když půjdou na fotbal, je jasné, komu budou fandit," citoval Farage portál Guardian . Poté politik doplnil, že jeho děti se cítí být Brity spíe než Evropany. Veřejnost pobouřilo, že zatímco Farageovy děti si právo volného pohybu zachovají, miliony Britů o něj přijdou - zčásti i kvůli jeho plamenným proslovům, které některé voliče přesvědčily. Farage ale tvrdí, že pasy jeho synů neznamenají, že by změnil názor. Pasy svým potomkům pořídil zřejmě loni, kdy se na sociální síti objevila fotka Farage stojícího ve frontě na německé ambasádě. Jeho mluvčí tehdy odmítl, že by sám Farage žádal o německé občanství.

Po referendu o brexitu Farage rezignoval na funkci lídra UKIP. "Ve volbách jsem chtěl zpět svou zemi, teď chci zpět svůj život. Tentokrát už si to nerozmyslím, slibuji," uvedl politik v červenci 2016. Narážel tak na jeho minulé rezignace v roce 2009 a 2015. Velká Británie nadobro z Evropské unie vystoupí přítí rok v březnu. Brexit se připravuje téměř dva roky, vystoupení z EU si obyvatelé odhlasovali na konci června 2016. Vyjednávání zástupců Británie a zbývajících států EU jsou v plném proudu.

Společnost TV Nova s.r.o. využívá zpravodajství ČTK, jehož obsah je chráněn autorským zákonem. Přepis, šíření či další zpřístupňování tohoto obsahu či jeho části veřejnosti, a to jakýmkoliv způsobem, je bez předchozího souhlasu ČTK výslovně zakázáno. Copyright (2012) The Associated Press (AP) - všechna práva vyhrazena. Materiály agentury AP nesmí být dále publikovány, vysílány, přepisovány nebo redistribuovány.
