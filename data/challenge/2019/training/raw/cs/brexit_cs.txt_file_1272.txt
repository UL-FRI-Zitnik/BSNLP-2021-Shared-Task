cs-1272
cs
2018-06-02
http://oenergetice.cz/evropska-unie/evropska-komise-navrhla-novy-rozpocet-krati-vynosy-emisnich-povolenek/
Evropská komise navrhla nový rozpočet, krátí výnosy z emisních povolenek

Květen se veskrz všemi institucemi Evropské unie nesl v duchu připomínkování a komentování nového návrhu na unijní rozpočet pro roky 2021 – 2027. Evropská komise předložila návrh na začátku měsíce a přijat byl s poměrně velkými rozpaky. Přináší totiž zaměření na nové priority a zároveň stanovuje nové zdroje příjmů, které mají nahradit ztráty způsobené odchodem Velké Británie z Unie. Jakou by tedy nový rozpočet mohl mít podobu?



Brexit: snížení výdajů a navýšení příjmů. Příspěvek jednotlivých států do unijního rozpočtu se má navýšit. Komise navrhuje celkovou výši 1 135 miliard eur v prostředcích na závazky (tj. celková výše právních závazků, jež je možné v daném rozpočtovém roce podepsat). Toto odpovídá 1,11 % hrubého národního důchodu, přičemž v předchozím období odpovídalo 1,00 % – rozpočet tak reaguje na nutnost navýšení příjmů po brexitu. Výše prostředků na nové a dosavadní priority EU zůstala zachována nebo byla navýšena. Snížení výdajů se dotkne například oblasti společné zemědělské politiky a regionálního rozvoje. Již nyní jsou škrty terčem ostré kritiky ze strany členů Evropského parlamentu.
