cs-1274
cs
2018-01-30
https://archiv.ihned.cz/c1-66032200-brexitova-jednosmerka?utm_source=mediafed&utm_medium=rss&utm_campaign=mediafed
Brexitová jednosměrka

Británie dostala varování z Bruselu, že musí v rozvodových jednáních rychle uzavřít všechny sporné věci, tedy tzv. fázi první. Až poté bude možné opravdu přejít k fázi druhé, čili k tomu, jak budou vztahy vypadat po březnu příštího roku. Signál to je důležitý: Evropská unie v prosinci oznámila, že už bylo v první části dosaženo dostatečného pokroku, aby se mohlo zároveň debatovat i o té druhé. Proto se unie včera na schůzce, na níž mělo i Česko své zastoupení, zabývala právě dobou po brexitu. Jenže Londýn se nemá k tomu, aby se "vymáčkl" třeba ohledně provozu na hranici mezi Irskem a Severním Irskem, a tím se vše dostává zpět na začátek. Británie, na snímcích symbolizovaná ministrem pro brexit Davidem Davisem, se v jednosměrce ven z Evropské unie poněkud zasekla.
