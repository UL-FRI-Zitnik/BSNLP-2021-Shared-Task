cs-152
cs
2018-02-19
https://auto.idnes.cz/brexit-vauxhall-opel-odborar-bloomberg-autoprumysl-automobilovy-prumysl-jaguar-giq-/automoto.aspx?c=A180218_111032_automoto_fdv#utm_source=rss&utm_medium=feed&utm_campaign=autokat&utm_content=main
Brexit bude rána pro autoprůmysl. Vše závisí na dohodě o clech

Zbývajících 1 200 zaměstnanců se obává uzavření závodu v případě, že Británie přijde o bezcelní přístup na evropský trh. Omezování produkce plánuje i nedaleká továrna automobilky Jaguar Land Rover.



„Odtržení od evropského trhu by mohlo znamenat, že rušení pracovních míst a zpomalování produkce v britských automobilkách v posledních měsících je pouhou předehrou k hromadnému uzavírání výroby,“ píše agentura Bloomberg. „Lidé by neměli podceňovat nebezpečí, která brexit přináší,“ říká odborář Cooper před továrnou v Ellesmere Port nedaleko Liverpoolu, kde pracuje od svých 18 let. „Proč by měl Nissan pokračovat v investicích na severovýchodě (Anglie), když má továrnu ve Španělsku, kde může vyrábět stejné auto bez desetiprocentního cla?“ dodává. Cla a další obchodní překážky mohou být pro automobilový průmysl katastrofální, protože součástky v průběhu výrobního procesu běžně několikrát přecházejí přes hranice. Zatím není jasné, zda budou nová cla skutečně zavedena, protože Londýn a Brusel se stále ještě přou ohledně podmínek brexitu.
