pl-103
pl
2018-10-07
https://www.o2.pl/artykul/chrzescijanka-obrazila-proroka-ostatnie-odwolanie-przed-kara-smierci-6303332317268097a
Okrutny wyrok dla matki piątki dzieci w Pakistanie

Urodzona w Pakistanie katoliczka została aresztowana w 2009 roku. Zarzut bluźnierstwa postawiono jej zgodnie z prawem zawartym w Pakistańskim Kodeksie Karnym. Jak donosi "Independent" , jeśli apelacja nie odniesie zamierzonego skutku, matka pięciorga dzieci stanie się pierwszą Pakistanką straconą za bluźnierstwo.



Sprawa Bibi przyciągnęła uwagę światowej opinii publicznej . Wypowiedział się o niej nawet papież Benedykt XVI, twierdząc, że kobieta jest "prześladowana ze względu na wiarę". Obrońcy skazanej domagają się też zmiany restrykcyjnego pakistańskiego prawa. Mimo licznych petycji, do tej pory nie udało się uwolnić kobiety.



W czerwcu 2009 roku Asia Bibi pracowała w polu z muzułmankami. Po tym, jak kobieta napiła się wody ze studni, jej znajome uznały tę wodę za nieczystą. Chrześcijanka miała wówczas powiedzieć: "Jezus Chrystus umarł za moje grzechy. A co zrobił Mahomet dla ludzi?”. Kilka dni później lokalny imam oskarżył Bibi o obrazę proroka. W 2010 roku katoliczka została skazana na karę śmierci.
