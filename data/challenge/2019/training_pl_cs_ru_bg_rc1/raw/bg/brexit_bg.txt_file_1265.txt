bg-1265
bg
2018-02-05
https://www.24chasa.bg/mnenia/article/6698969
18:00 Рунд II от преговорите за Брекзит - натискат Тереза Мей да е твърда с Брюксел

Вторият рунд от преговорите за излизането на Обединеното кралство от ЕС започва във вторник, но изненадващо първият спорен въпрос отново се оказа бъдещето на българите и другите европейци на Острова. Защо стана така? Нали уж се бяха разбрали по този въпрос, като си стиснаха ръцете по сделката по развода през декември. В официалния документ на Европейския съвет, приет тогава, много ясно си пише, че през преходния период от 29 март 2019 г. до 31 декември 2020 г. Обединеното кралство.

трябва да приеме. свободното. движение на хора. и не може да си избира само тези аспекти от членството, които го устройват. Британският премиер Тереза Мей тогава не протестира, но месец по-късно се присети, че това изобщо не ѝ изнася. Броени дни преди да започнат преговорите за преходния период, Мей даде да се разбере, че правата на европейците всъщност няма да са изцяло гарантирани. Гаранциите щели да важат само за тези, които са се заселили на Острова преди 29 март 2019 г. “Има pазлика междy xоpата, които са дошли, преди да излезем, и тези, които ще дойдат, знаейки, че Обединеното кралство вече не е член на ЕС”, каза Мей. Думите ѝ са в разрез с очакванията на съюза. Координаторът по Брекзит в Европарламента Ги Верхофстад веднага скочи срещу тях, като каза пред в. “Гардиън”, че въпросът за правата на гражданите през преходния период не подлежи на преговори и че ЕС няма да приеме да има нови правила през този период. На Острова продължават да си пеят старата песен: “Брекзит значи Брекзит.” Този лозунг се повтаря и на лягане, и на ставане, но какво означава. поредното. преплитане на. шпагите между. двете страни. в преговорите за нас, българите? Най-важното послание е, че при британците всичко е предпоследно и ако има начин да се измъкнат от вече поетите ангажименти или така да ги извъртят, че на практика да е трудно да се приложат, то те определено ще направят това. Неприятните изненади и подмолните опити за надхитряване на “противника” (бивш партньор) винаги са възможни. Българите, които умуват дали да не си опитат късмета на Острова, преди страната официално да излезе от ЕС, трябва съвсем скоро да решат какво ще правят, защото времето за действие изтича. Ще бъде твърде рисковано да тръгнат да си търсят щастието в Обединеното кралство след 29 март 2019 г., защото е възможно всякакви пречки да бъдат поставени на пътя им. За българите, които вече са на Острова, но все още не са си издали местни документи за пребиваване – регистрационен. сертификат, документ за. постоянно. пребиваване или. британски. паспорт. – е най-добре за по-сигурно да направят това преди излизането на страната от ЕС. Британците са царе на бюрокрацията и дори да обещаят, че процесът ще е опростен, трудно може да им се вярва. Всеки, който се е сблъсквал с британската бюрократична машина, знае, че лесно може да попадне в Параграф 22, ако не внимава. Думите на Мей още веднъж затвърдиха опасенията на наблюдателите на процеса за самата нея като един изключително несигурен и хлъзгав лидер. Мей прилича на. тромав. пешеходец, който изведнъж решава да стане въжеиграч. Привържениците на Брекзит, които я натискат да се държи твърдо с (бившите си) партньори в ЕС, са изключително гласовити и упорити, и я поставят под такъв невероятен натиск, че почти не минава седмица, в която да не се обсъжда колко слаб министър-председател е тя и как дните ѝ са преброени. С тези хора разумни преговори не е възможно да се водят, защото те страстно мразят ЕС. Две основни категории са твърдите привърженици на Брекзит. От една страна, това са голяма група депутати с привилегировано потекло от Партията на консерваторите и техните приятели от бизнеса или благородническия елит. Тези хора нонстоп повтарят колко по-добре икономически ще е страната им извън ЕС и фанатически отричат всякакви прогнози, които демонстрират как Обединеното кралство първоначално ще затъне икономически, преди евентуално да успее да изплува след това. Миналата седмица неофициално бе разпространен доклад на британското финансово министерство, който показваше, че каквато и сделка да сключи Обединеното кралство с ЕС, излизането на страната от съюза ще удари по джоба почти всички икономически сектори и всички райони, а. Лондон е пред. опасност да. загуби статута си. на финансов. център. Вместо да се трогнат от тези прогнози, твърдите привърженици на Брекзит веднага започнаха да оспорват безпристрастността и компетентността на чиновниците, изготвили доклада. Втората група твърди привърженици на Брекзит са всички тези, които пламенно негодуват срещу имигрантите от Европа. За тях източноевропейците са причинители на всичките им проблеми – ниските заплати, безработицата, престъпността, липсата на места в училищата, проблемите в здравната система, абсолютно всичко. Тези хора не се интересуват от икономически прогнози. За тях най-важното е да могат да хлопнат вратата в лицето на европейците възможно най-скоро, пък дали и каква сделка ще има с ЕС, е без никакво значение. Мей знае всичко това много добре. Това, което още не е изяснила за себе си, обаче, е колко е важна властта за нея и какви компромиси е готова да направи, за да успее по-дълго да се задържи на поста си. Поведението ѝ до такава степен е компрометирано, че надали някой може на този етап да се ангажира с прогноза за това в каква посока ще поеме тя. Май зависи от това откъде и колко силно духа вятърът в момента на вземане на поредното решение, а всеки живял на Острова знае, че посоката на вятъра там е предсказуема, но скоростта се мени често, даже и по няколко пъти на ден. *Авторката е преподавател в Университета в Ливърпул.
