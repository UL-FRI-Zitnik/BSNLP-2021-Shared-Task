bg-680
bg
2018-02-19
http://dnes.dir.bg/news.php?id=26898871
Нова британска партия опитва да спре Брекзит

Нова британска политическа партия, вдъхновена от идването на власт на френския президент Еманюел Макрон, започна днес кампания за спиране на Брекзит.

От партия "Обновление" (Renew), основана миналата година, заявиха, че искат да поддържат дебата за Брекзит, защото според тях основните политически партии са загубили връзка с избирателите, които се чувстват забравени от политическите елити, предаде Ройтерс, цитирана от БТА. "Възнамеряваме да бъдем твърди по отношение на Брекзит и причините за Брекзит", каза главният стратег на партията Джеймс Торанс. "Ще окажем натиск върху депутатите да осмислят националния интерес и да сложат "оставането" (в ЕС, бел.ред.) отново на масата при гласуването за окончателното споразумение с ЕС", добави той. Преди дни обаче външният министър Борис Джонсън заяви, че отказ от Брекзит би бил предателство, защото 17,4 млн. британци са гласували "за". В петък британският премиер Ангела Меркел на среща в Берлин.
