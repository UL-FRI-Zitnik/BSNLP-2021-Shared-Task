bg-99
bg
2018-02-06
http://novini.dir.bg/news.php?id=26856747
ЕС ще може да наказва Лондон след Брекзит

Европейският съюз ще може да наказва Великобритания за нарушаване на правилата по време на преходния период след Брекзит, става ясно от съгласуваните днес планове. Според плановете през 21-месечния преходен период , след като Великобритания напусне ЕС на 29 март 2019 г., Лондон трябва напълно да се съобразява с всички закони на ЕС,без да има правото да взима участие при взимането на решения – което според критиците на мярката превръщат Великобритания във “васална държава“. В последния проект на ЕС на споразумението за преход се казва, че блокът би трябвало да може да ограничи достъпа на Великобритания до единния пазар на ЕС, ако Лондон не се държи честно и ако няма вероятност да има достатъчно време, за да отнесе въпроса до върховния съд на блока в Люксембург. Клаузата за наказание - част от проектотекста, койтоЕвропейската комисия трябва да публикува в сряда - се очертава, когато преговорите за Брекзит се възобновяват в Брюксел. Текстът призовава за“механизъм, който да позволи на Съюза да преустанови някои ползи, произтичащи от участието на Обединеното кралство във вътрешния пазар“,заяви европейски източник пред АФП при условие, че ще остане анонимен. Бъдейки част от единния пазар на блока, Великобритания ще може да продължи търговията без тарифи или митнически проверки по време на прехода, както и ще позволи на британските граждани да продължат да живеят и работят навсякъде, където искат, в другите страни. До налагане на наказания трябва да се стига,“когато се сметне, че отнасянето на въпроса до Съда на Европейския съюз не би довело навреме до необходимите средства“за решаване на проблема, посочи източникът. /АФП.

Новинарската група“Нюзуик“изпадна в смут, след като беше уволнен шефът на репортерите Матю Купър ,след разследване на финансовата дейност на компанията.
