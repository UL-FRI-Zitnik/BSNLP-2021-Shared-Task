bg-1501
bg
2018-02-26
http://focus-news.net/./news/2018/02/26/2492726/the-independent-leybaristite-shte-se-sayuzyat-s-konservatori-koito-sa-za-zapazvane-na-mitnicheskiya-sayuz-v-predstoyashto-glasuvane.html
The Independent: Лейбъристите ще се съюзят с консерватори, които са за...

София. Лейбъристите ще се съюзят с консерватори, които са за запазване на митническия съюз в предстоящо гласуване, пише британският The Independent Преди предстоящата голяма реч на лидера на лейбъристите Джереми Корбин за Брекзит, министърът в сянка за Брекзит Киър Стармър от партията на Корбин казва, че от партията са решили единодушно да подкрепят оставането в митническия съюз на Европейския съюз. Те очакват да бъдат подкрепени от депутатите консерватори зад Ана Соубри и Кен Кларк, които са за по-тесни връзки с ЕС след Брекзит. Евроскептичният министър на международната търговия призовава депутатите да подкрепят премиера Тереза Мей. За шоуто на Андрю Мар по ВВС той заявява, че „ се надява, те да проявят разбиране и да се вслушат в това, което казва премиера, защото това, което тя е подготвила ще отговори на голяма част от резервите“, които имат. Превод и редакция: Юлиян Марков. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!

Лондон. „Най-добрите дни за Великобритания предстоят“, ще заяви Тереза Мей в патриотична реч, преди да пренесе борбата за Брекзит в Брюксел, пише във водеща статия вестник Sunday Express Министър-председателят ще представи амбициозната визия за бъдещото икономическо партньорство с Европейския съюз, след като бе постигнат консенсус на срещата в провинциалната резиденция на премиера по желаните крайни параметри на сделката с Брюксел. Тереза Мей каза вчера: „Сделката, която ще предложим на ЕС трябва да представлява едно амбициозно бъдеще за нашата страна“. „Следващата седмица ще представим окончателния вариант на заседание на целия кабинет…Осигуряването на най-добрите възможни параметри на Брекзит е важно за нашето национално бъдеще, част от начина да подобрим живота на хората в цялата страна. Затова аз приключих срещата напомняйки на участниците, че решенията, които вземем ще формират държавата за цяло поколение“, казва Тереза Мей. Превод и редакция: Юлиян Марков
