bg-1308
bg
2018-01-06
http://focus-news.net/./news/2018/01/06/2474094/the-daily-express-eksperti-preduprezhdavat-che-germaniya-shte-sabotira-brekzit.html
The Daily Express: Експерти предупреждават, че Германия ще саботира Бр...

Берлин. Германският лидер Ангела Меркел може да саботира Брекзит, осуетявайки търговското споразумение с Великобритания, за да откаже другите страни-членки от мисълта за напускане на ЕС, според директорът от Eurasia Group Мий Рахман, пише британското евроскептично издание The Daily Express В интервю пред Bloomberg, директорът на европейския отдел на Eurasia group заяви, че „Германия ще бъде много твърда“ в следващата фаза от преговорите за Брекзит. Рахман добави: „Малко съм негативен относно изхода от втората фаза. Мисля, че Германия ще бъде много твърда и мисля, че това е предизвикано от нейните притеснения, че всяка сделка, която бъде предложена на Обединеното кралство веднага ще повлияе на другите членове на Европейската икономическа зона, защото те ще разглеждат своите сделки в светлината на това, което е предложено на Великобритания“. „Освен това, евроскептичните партии ще започнат да искат същите условия за контролиране на свободното движение на работници“, предположи експертът. „Мисля, че Меркел има намерение да осуети евентуална сделка. Тя трябва да предотврати превръщането на Великобритания във вреден пример в средно и дългосрочен план за Съюза“, подчерта Рахман. Превод и редакция: Иван Христов © 2018 Всички права запазени. Позоваването на Информационна агенция "Фокус" е задължително!

Лондон. Тереза Мей ще си даде правомощия за вкарване на Великобритания в митнически съюз с Европейския съюз след Брекзит чрез законите, които трябва да бъдат приети от британския парламент идната седмица, пише британското авторитетно издание The Times Бъдещият митнически съюз с ЕС ще бъде един от най-основните политически въпроси през 2018 година, докато Лейбъристката партия е все по близо до позиция за оставане в такъв съюз с Европа, дори и това да пречи на Великобритания да сключва търговски сделки по свое усмотрение. Клауза 31 от проектозакона предвижда правителството да получи правото да установява „митнически съюзи между Обединеното кралство и друга държава или територия“. От Камарата на представителите (долната камара) коментираха, че клаузата ще даде правомощия на правителството да сключи каквато иска митническа сделка с ЕС. Това откритие повдига въпроса дали бъдещо митническо споразумение с ЕС може да ограничи търговската политика на Великобритания. Министърът на финансите на Обединеното кралство Филип Хамънд потвърди, че страната ще излезе от митническия съюз, но някои служители в неговото министерство са скептични относно икономическите изгоди, които биха донесли нови търговски сделки заради потенциалния хаос, който би възникнал в пристанищата. Пол Бломфилд, министърът за Брекзит в сянка, заяви: „Решението на Тереза Мей да се откаже от митническия съюз още преди преговорите е много безразсъдно, така че това, че финансовото министерство преосмисля позицията си е позитивен факт“. Превод и редакция: Иван Христов
