bg-1061
bg
2018-06-27
http://focus-news.net/./news/2018/06/27/2538577/the-guardian-profsayuzite-i-biznes-liderite-nastoyavat-za-uskoryavane-na-razgovorite-za-brekzit.html
The Guardian: Профсъюзите и бизнес лидерите настояват за ускоряване на...

Лондон. Лидерът на Лейбъристката партия Джереми Корбин е под напрежение, след като беше призован от свои привърженици да противоречи на волята на хората и да подкрепи втори референдум от група, която е против Брекзит, призоваваща за избирането на „радикално лейбъристко правителство“, пише британският всекидневник The Daily Express Членове на крайнолявата групировка „Momentum“ са сред тези, призоваващи Лейбъристката партия да се отклони от „самоубийствения“ Брекзит на Консервативната партия, като подкрепи „народния вот“ за финалното споразумение с Брюксел. Плановете на „Оставащите“ (група, която води кампания за оставане в ЕС) за „Лейбъристи за народен вот“ призовава за „опция да се остане в ЕС, ако гласоподавателите отхвърлят споразумението“. Групата, която съдържа членове на левичарската организация „Momentum“, която подкрепя Корбин, иска партията да постави ясна дистанция между себе си и Консервативната партията. Организацията иска официалната позиция на Лейбъристите да бъде против финалната сделка за Брекзит на британския премиер Тереза Мей, ако сделката не срещне „шестте условия“ на партията. От „Momentum“ след това смятат да проведат кампания за „публичен вот върху сделката, с опция да се остане в ЕС, ако гласоподавателите я отхвърлят“. Но групата твърди, че първият ѝ приоритет е избирането на „радикално лейбъристко правителство“. Членът на „Momentum“ Майкъл Чесъм, който е работил за втората кампания на Корбин за лидер на Лейбъристите, е поддръжник на групата. „Брекзитът на консерваторите ще бъде разрушителен за перспективата за радикално лейбъристко правителство – това ще дерегулира и свие икономиката и ще нападне работническата класа и мигрантите. Не можем да игнорираме това повече – и много хора, които не са твърди „оставащи“ ще стигнат до същия извод“, заяви Чесъм. Мануел Кортес, генерален секретар на профсъюз, заяви че скорошните притеснения за Брекзит повдигнати от „Airbus“, „Siemens“ и „CBI“ са били „събуждане по телефона за нашето движение да се бори със зъби и нокти“. Той добави: „Единственият Брекзит предлаган от консерваторите е самоубийствен такъв. Той ще унищожи работните места, нашата производствена индустрия и правата на работниците“. „Няма нищо в Брекзит за работещите хора. Затова сега виждаме увеличаващ се брой профсъюзи, които излизат срещу него“, заяви още Кортес. Превод и редакция: Йонислав Дочев

Лондон. Десетки хиляди протестираха в Лондон с искане на нов референдум за Брекзит две години след гласуването за напускане на Европейския съюз, пише британският вестник The Independent Походът започна своят път от Пал Мол до площада пред Парламента, изпълвайки улиците на столицата с флагове и знамена на ЕС и създавайки жълто и синьо море на Уайтхол( улицата, където се намира сградата на британския кабинет). Противници на напускането пътуваха от цялата страна, за да се присъединят към митинга, организиран от редица лобистки групировки за да дадат началото на национална петиция за нов референдум. Протестът е най-големият от 2016 година насам и в него взеха участие над сто хиляди души. Организаторите заявиха, че това представлява промяна в лобирането им и изграждането на обществена подкрепа за втори референдум. Те планират "лято на действие" със събития в цялата страна, чиято цел е да насърчи опозицията срещу Брекзит и да се окаже натиск върху правителството, за да даде на обществото думата. Очаква се депутатите да гласуват за окончателната сделка Брекзит през есента, като правителството многократно настояваше, че напускането на ЕС без споразумение за оттегляне остава възможност. Походът се провежда след като проучване на избирателите показа, че около 48% искат референдум за окончателната сделка, срещу 25%, които не искат нов вот. Превод и редакция: Юлиян Марков

Лондон. В Лондон се проведе голяма анти-Брекзит демонстрация, в която взеха участие повече от сто хиляди души, които настояват за нов референдум за крайната сделка за Брекзит, пише британският седмичник The Observer Повечето фирми са готови да предупредят правителството за Брекзит тази седмица и високопоставени консерватори вече са подготвили планове за смекчаване на предложенията за излизане от Европейския съюз, направени от Тереза Май. Организаторите на протеста заявиха, че показват, че напускането на Великобритания от Европейския съюз не е "приключила сделка". Бивш помощник на Маргарет Тачър, няколко депутати от лейбъристката партия и активисти от цялото Обединеното кралство взеха участие в демонстрацията, отбелязвайки две години от гласуването на Брекзит. Организаторите казаха, че хора от всички региони и съсловия са сред тези, които участват в протеста. Консерватори участваха заедно с лейбъристи и либерал-демократи по време на протеста, в който хората изразиха недоволство от хаоса, създаден от правителството след гласуването за Брекзит. Лидерите на лейбъристите са подложени на натиск от март, отказвайки да подкрепят втори референдум. Имаше скандирания "Къде е Джереми Корбин" от множеството . По това време той беше на посещение в палестински лагер за бежанци. Гневът на хората от начина на водене на преговорите от премиера за Брекзит е придружен от възобновяване на натиска от страна на индустрията, за да се гарантира, че търговията с Европа няма да бъде нарушена в резултат на напускането. Големи производители ще отправят предупреждения относно преговорите за Брекзит в рамките на няколко дни, след като Airbus и BMW обявиха, че могат да преразгледат британските си инвестиционни планове, освен ако Великобритания не остане тясно свързана с Европа след Брекзит. Превод и редакция: Юлиян Марков

Лондон. Премиерът на Великобритания Тереза Мей е изправена пред черна дупка в своя план за финансиране на националната здравна система (НЗС) с 25 милиарда паунда, след като министрите ѝ не успяха да се съгласят за всички източници на приход преди обявяването на плана, пише британският вестник The Times Правителството тепърва ще трябва да одобри план за намиране на близо 11 милиарда паунда от обещаните в събота пари, докато Тереза Мей ясно показа, че повишаване на данъците предстои в есенния бюджет. Тя заяви пред радио „LBC“, че „ние като страна ще допринесем малко повече“, докато представители на правителството са заявили пред The Times: „Ще имаме разговор относно данъците“. В събота Тереза Мей обяви, че до 2023 година бюджетът за НЗС Англия ще бъде повишен с 20 милиарда паунда на година. Освен това, шотландското правителство ще получи 2 милиарда паунда, а Уелс ще получи 1.2 милиарда паунда, заедно със стотиците милиони за здравни услуги в Северна Ирландия. Допълнителни милиард и 250 милиона ще бъдат разпределяни всяка година, за да се покрият пенсионните дефицити на здравната система. Споразумението беше сключено в петък следобед от Тереза Мей, здравният министър Джереми Хънт, финансовият министър Филип Хамънд и изпълнителният директор на НЗС Англия Саймън Стивънс. Въпреки това, източници споделят че срещата е приключила без споразумение върху това, откъде ще бъде взета сериозна част от финансирането. „В края на срещата, някои източници на финансиране бяха по-сериозно оградени от други“, заяви министерски източник. Плановете за набиране на пари от замразяването на всички частни и национални прагове за застрахователни обезщетения в края на парламента, остават водещите опции и биха събрали близо 4 милиарда паунда. Планове за отлагане на намаляването на корпоративния данък, които биха донесли още 6 милиарда, не бяха отписани. Министрите сега се надяват, че Офисът за бюджетна отговорност ще обнови растежа в бюджета, намалявайки нуждата от заеми и повишаване на данъците, но планът все още остава недофинансиран с 11 милиарда паунда. Тереза Мей заяви, че мерките ще бъдат частично финансирани от „Брекзитски дивидент“ – парите, които Великобритания вече няма да изпраща към Брюксел. Превод и редакция: Йонислав Дочев

Брюксел. Ирландия има подкрепата на Европейските лидери да разруши търговските преговори за Брекзит през следващия месец, ако британският министър-председател Тереза Мей се провали да сключи митнически договор с Ирландия, който да избегне варианта с твърда граница, пише британският вестник The Times Представители на Европейския съюз са заявили пред Даунинг стрийт, че европейската среща на върха през следващия месец, ще преустанови преговорите за бъдещо партньорство, ако митническият въпрос не е разрешен. Тереза Мей е заявила пред кабинета си в четвъртък, че правителството има само две седмици да представи обединен план , след като от ЕС отхвърлиха предложението ѝ за митническо партньорство с Блока. Главният преговарящ на Великобритания за Брекзит Оливър Робинс е бил изпратен да работи върху повече „опции“ преди да бъде свикана втората среща по въпроса след 2 седмици. Източници от двореца „Уайтхол“, обаче, изразиха скептицизъм, че компромис може да бъде намерен. „Не знам какво ще правят“, заяви източникът. „Вземайки предвид силните възгледи на кабинета насочени срещу плана, те не могат да предложат нищо близко до този план, ако не искат отказът да се повтори.“ Оливър Робинс ще бъде в Брюксел в петък за среща с колегата си от ЕС Мишел Барние, на която ще бъде попитан как смятат от Дауининг стрийт да разрешат безизходното положение. На Робинс ще му бъде разяснено, че не може да има удължение след крайния срок през юни. Представител на ЕС изразим песимизъм. „Това се усеща като много голям момент, като бедствие“, заяви той. „Как ще се измъкнат от това Мей и Робинс?“ Заплахата от вето на Ирландия дойде по време на лична среща в Дъблин през изминалата седмица, на която ирландският външен министър Саймън Коувъни, заяви че неговото правителство не би позволило да се прекрачи крайният срок през юни за ирландската граница. Коувъни допълни, че ирландската позиция има пълната подкрепа на Брюксел и правителството на Великобритания е „напълно наясно“ с нейните искания. Превод и редакция: Йонислав Дочев

Дъблин/Белфаст. В референдума за напускане на Европейския съюз през 2016 година, 56% от населението на Северна Ирландия гласува за оставане в Европейския съюз. Въпреки това, регионът ще трябва да излезе заедно с останалата част от Великобритания на 29 март 2019 г. Република Ирландия, разбира се, ще остане част от ЕС. Това означава, че за пръв път Европейският съюз ще има външна граница на ирландския остров, пише британското електронно издание The Economist Какви ще бъдат политическите и икономически последствия? По време на сектантските проблеми между 1968 – 1998 ирландската граница е била тежко укрепена през повечето време. Хора и стоки, пресичащи 500-километровата граница, са спирани за митнически проверки и проверки на самоличността, докато британски хеликоптери патрулират наоколо. В днешни дни, в пълен контраст, човек може да премине границата без дори да разбере за това. Мерките за сигурност губят смисъла си след мирното споразумение на Разпети петък от 1998 г. Единният пазар на ЕС и митническият съюз са прекратили смисъла от проверки на вносни и износни стоки между двете страни. Ако Великобритания напусне единния пазар и митническия съюз, както възнамерява правителството на Тереза Мей, тези проверки ще се завърнат под някаква форма. Но как? Ирландия заяви, че няма да приеме митнически проверки или инфраструктура на границата и Тереза Мей обещава да няма такива. Тя отхвърля идеята Северна Ирландия да остане част от митническия съюз, заедно с регулациите на единния пазар, тъй като това ще има ефекта на създаване на митническа граница в самата Великобритания. Цялата страна да остане в единния пазар и митническия съюз е вариант, който Мей отхвърля като омекотен вид на Брекзит. Тереза Мей със сигурност ще трябва да смекчи някоя от своите „червени линии“. Но правейки това тя създава заплахата от разпалване на националистически страсти от един или друг вид. Твърда и охранявана граница би разпалила ирландските националисти, за които отворената граница е ключова част от споразумението от 1998 г. Митнически проверки между Северна Ирландия и останалата част от Великобритания би разстроило юнионистите в Северна Ирландия, които са чувствителни за всяко нещо, което ги разделя. Оставането на цяла Великобритания в митническия съюз, би било счетено за предателство към Брекзит от английските националисти. Каквато и отстъпка да направи Тереза Мей, разпалване на страстите може да се очаква. Превод и редакция: Йонислав Дочев

Лондон. Британският премиер Тереза Мей направи опит да се дистанцира от скандала с насилствените депортации на вътрешното министерство, който вече взе скалпа на един от нейните най-високопоставени министри, Амбър Ръд, пише британското издание The Guardian Тереза Мей се опита да сложи ограничителна линия на скандала, заявявайки че Амбър Ръд е подала оставката си само върху една грешка, по този начин отделяйки случая от по-широкия скандал с депортациите. Тя отново отказа да стовари вината върху някого за създаденото фиаско. Саджид Джавид, новоназначеният вътрешен министър след оставката на Ръд, обеща да осигури отношение на „порядъчност и честност“ към хората засегнати от скандала „Уиндръш“. Мей заяви, че е правилно правителството да продължи да се разправя с нелегалната имиграция чрез насилствена депортация, политика която съществуваше по време на нейния престой като вътрешен министър. „Когато аз бях вътрешен министър, да, имаше цели за извеждане на хора от страната, които бяха тук нелегално“, заяви тя. „Амбър Ръд беше много ясна относно причините, заради които подаде оставка – това беше заради некоректната информация, която тя е подала на Камарата на общините“, обясни Мей. „Ако погледнете това, което правим като правителство, и сме правили през годините като правителство, ще видите че просто отговаряме на нуждата на хората да видят, че правителството се бори с нелегалната имиграция. И ние правим точно това. Сега, видяхме че поколението „Уиндръш“ беше въвлечено по начин, който предизвика тревога сред това поколение. Заради това учредихме поделение, което да помогне на тези хора да си осигурят документите, които са им нужни“, заяви още Тереза Мей. Превод и редакция: Йонислав Дочев
