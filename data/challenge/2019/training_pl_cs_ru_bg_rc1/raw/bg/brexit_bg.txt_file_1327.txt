bg-1327
bg
2018-01-06
https://www.24chasa.bg/mnenia/article/6648004
Правата на гражданите на ЕС са гарантирани след Брекзит

Въпросът пред Обединеното кралство е да продължи ли с ЕС икономически, или да се отдели. Напредъкът по първия етап на преговорите за излизане на Великобритания от ЕС разсея опасенията, които предизвика големият въпрос “Какво ще стане с правата на европейските граждани след Брекзит?”. Дългоочакваното споразумение по основните приоритетни области гарантира правата на гражданите на страните членки на ЕС, които пребивават законно на Острова. Това е и една от темите, по които в Европарламента сме безкомпромисни – без ясни гаранции за правата на европейците окончателното споразумение няма да получи одобрението ни.

Съгласно постигнатите договорености гражданин на ЕС или на Обединеното кралство, който реши да живее от другата страна на Ламанша, ще може да продължи да пребивава там и след Брекзит. Нещо повече - това право дори ще надхвърли днешните си измерения – при напускане на държавата домакин постоянно пребиваващите вече ще могат да отсъстват не до две, а до пет години. Брекзит няма да се отрази и на британските студенти в ЕС. Всеки от тях ще може да продължи да учи, да плаща същите такси за обучение като гражданите в приемащата държава, а и да работи там след обучението си. Това важи и за българските студенти във Великобритания. Медицинските сестри или лекарите ще могат да продължат да работят в приемащата държава и след Брекзит. Техните професионални квалификации ще бъдат признати, както и други професии. Членовете на семействата им ще запазят правата си да заживеят заедно в Обединеното кралство или в ЕС. Всички деца ще бъдат защитени, дори тези, които ще бъдат родени след Брекзит. Гарантирани са правата и на здравни грижи, пенсии и други социалноосигурителни обезщетения. Това се отнася и в случаите, когато приемащата страна се напуска и сменя с друга държава в ЕС. Запазва се и преносимостта на семейните надбавки, която беше обсъждана до последния момент. Споразумението за. оттегляне ще има. предимство пред. националното. законодателство. - било то британско, френско, българско или малтийско. Това означава, че гражданите ще могат да защитят правата, дадени им от споразумението. За да не се допуска двусмислие при тълкуването на правата от двете страни на Ламанша, текущата съдебна практика на Съда на ЕС ще бъде част от споразумението за оттегляне и британските съдилища ще трябва “надлежно да я вземат под внимание”. Очаква се британските власти да създадат независим орган, към който европейските граждани ще могат да се обръщат в Обединеното кралство по същия начин, по който британските граждани в ЕС могат да се обърнат към Европейската комисия (ЕК). За всички европейски граждани - 3,5 милиона души, които живеят и работят в Обединеното кралство, предстоят обаче регистрационни и административни процедури. Те влизат в сила на 29 март 2019 г. в полунощ. Според главния преговарящ Мишел Барние регистрацията, която Обединеното кралство ще въведе, трябва да бъде улеснена, като се извършва въз основа на обективни критерии и предлага действащите процедурни гаранции, особено по отношение на правото на обжалване. Европейските граждани, които вече са постоянно пребиваващи във Великобритания, ще получат безплатно “специален статут”. За всички останали разходите не трябва да надвишават заплащаните от британците около 70 паунда за издаването на подобни документи. Освен правата на гражданите сред приоритетните области в преговорите, определени в Насоките на Европейския съвет от 29 април 2017 г., са диалогът относно границата между Ирландия и Северна Ирландия и финансовото споразумение, което предвижда ангажиментите, поети от ЕС-28, да бъдат изпълнени, включително и от Обединеното кралство. Може би най-трудната част от първия етап на преговорите бе договарянето за границата между Ирландия и Северна Ирландия. Обединеното кралство признава уникалната ситуация на остров Ирландия и поема съществени ангажименти, избягвайки въвеждането на “твърда” граница. На 8 декември ЕК. даде зелена светлина. за преминаването. към втората фаза. На 13 декември същото препоръча Европейският парламент. На 15 декември Европейският съвет също даде зелена светлина за преминаване към втората фаза на преговорите, прикани да се консолидират получените резултати и да започне изготвянето на съответните части от споразумението за оттегляне. Призова ЕК да представи необходимите за целта препоръки, така че през януари 2018 г. съветът да приеме допълнителни директиви относно преходните разпоредби. И трите институции са съгласни с. установяването на. преходен период, който. ще бъде от около 2 години Във връзка с него евродепутатите искат Обединеното кралство изцяло да прилага правото на ЕС (включително правата на гражданите) и да осъществява съответния редовен надзор за това. Съветът настоява, че по този начин ще може да се гарантира равнопоставеност, като се прилагат едни и същи правила в рамките на единния пазар. Промените в достиженията на правото на ЕС, приети от институциите, органите, службите и агенциите на ЕС, ще трябва да се прилагат както в Обединеното кралство, така и в ЕС. Ще се прилагат и всички съществуващи регулаторни, бюджетни, надзорни, съдебни и правоприлагащи инструменти и структури на съюза, включително компетентността на Съда на ЕС. Тъй като Обединеното кралство ще продължи да участва в митническия съюз и в единния пазар по време на преходния период, то ще трябва да спазва търговската политика на ЕС, да прилага неговата митническа тарифа и да събира митническите такси, както и да гарантира, че всички проверки на границите спрямо трети държави се извършват по европравилата. След изтичането на преходния период Обединеното кралство вече няма да участва в митническия съюз и единния пазар. Затова е важно да се уточнят бъдещите отношения, така че да се гарантират равнопоставеността и равновесието между правата и задълженията и се избегне влошаването на съществуващите отношения с трети държави. Целта е да се запазят интегритетът и правилното функциониране на единния пазар. Важна част от позицията, изразена от Европейския съвет, е и готовността му да установи партньорства с Обединеното кралство в области, които не са свързани с търговското и икономическото сътрудничество, като борбата срещу тероризма и международната престъпност, както и в сферата на сигурността, отбраната и външната политика. Това е предпоставка за обмен на информация между европейските служби, който има. огромно значение за. предотвратяването на. нови терористични. атаки в Европа. В своите препоръки за следващия етап на преговорите, представени на 20 декември, ЕК призовава по време на преходния период Обединеното кралство да продължи да бъде третирано като държава членка от гледна точка на задълженията му. Тези преходни разпоредби в споразумението за оттегляне трябва да бъдат ясно определени и точно ограничени във времето, а именно до 31 декември 2020 г., когато приключва настоящата многогодишна финансова рамка на ЕС. Комисията потвърждава позицията, че. от 30 март 2019 г. Обединеното кралство ще. се счита за трета държава от гледна точка на правата. В резултат на това то няма да участва повече в избора на членове на институциите на ЕС, нито в процеса на вземане на решения от органите, службите и агенциите на съюза. Прави впечатление, че и трите институции - ЕК, Европейският парламент и Европейският съвет, са категорични в позицията, че преговорите по втората фаза ще се развиват само ако правителството на Великобритания напълно спазва своята част от споразумението по Общия доклад (първата фаза). Окончателната форма на бъдещите отношения между ЕС и Великобритания ще бъде определена във втория етап на преговорите. Предстои Европейският съвет да приеме допълнителни насоки през март 2018 г. В момента пред Обединеното кралство стои въпросът дали да продължи общото си икономическо бъдеще с ЕС, или да се отдели и поеме по своя собствен път в глобалния свят. Според Тереза Мей целта на Лондон трябва да бъде споразумение, което дава възможност на страната да определя собствени правила след излизането от ЕС. Тя изключва възможността за икономическо партньорство по модела на Европейската икономическа зона, като целта ѝ е по-амбициозно споразумение от подписаното между Канада и ЕС през миналата година. Евросъюзът обаче вече дава сигнали, че споразумение, по-широко задълбочено от това с Канада, е малко вероятно да бъде постигнато с Обединеното кралство. Преговорите трябва да приключат до есента на 2018 г. Това ще даде възможност за своевременно сключване на споразумението за оттегляне от съвета, след като се произнесе Европейският парламент, а Обединеното кралство даде одобрение в съответствие със собствените му процедури преди 29 март 2019 г. Споразумението ще трябва да бъде одобрено и ратифицирано и от националните парламенти на държавите членки.
