bg-1232
bg
2018-03-21
http://focus-news.net/./news/2018/03/21/2501830/the-independent-vaznikva-obarkvane-otnosno-pravata-za-svobodno-dvizhenie-na-britanskite-grazhdani-v-es-sled-brekzit.html
The Independent: Възниква объркване относно правата за свободно движе...

Брюксел. Възниква объркване относно правата за свободно движение на британските граждани в ЕС след Брекзит, пише британският вестник The Independent Според британски евродепутати в подготвеното споразумение за преходния периода след Брекзит липсва клаузата, касаеща свободното придвижване на британски граждани на територията на Европейския съюз. Те настояват министърът по въпросите на Брекзит в британското правителство Дейвид Дейвис да внесе яснота по въпроса. Според евродепутатите от Великобритания липсата на подобна клауза ще доведе до несигурност около 1.2 милиона британски граждани, живеещи в ЕС. Превод и редакция: Юлиян Марков © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!

Брюксел. Председателят на Европейския съвет Доналд Туск заяви, че част от лидерите на страните-членки на Съюза не са готови да подкрепят транзитната сделка за Брекзит по време на предстоящата среща на върха в Брюксел в четвъртък, предава AFP След интензивни преговори в края на миналата седмица, преговарящите от Лондон и Брюксел постигна съгласие в понеделник за 21-месечен транзитен период, след като Великобритания напусне Съюза през март 2019-а година. „Вчера преговарящите постигнаха съгласие за някои части от споразумението за оттегляне. Дали всички 27 страни-членки ще приветстват това на Европейския съвет остава отворен въпрос“, заяви Туск. „Нуждая се от още няколко часа, за да се консултирам с някои от най-загрижените страни-членки“, добави той, като не назова държавите, които визира. Превод и редакция: Иван Христов

Брюксел. Темата за Брекзит ще доминира министерската среща в Брюксел във вторник, на която представителите на 27 държави от Общността ще обсъдят дългосрочните отношения с Обединеното кралство след излизането му от структурите на ЕС и преходната фаза до 2021 г., отбелязва германският вестник Die Frankfurter Allgemeine Zeitung Тъй като Лондон иска да напусне вътрешния пазар и митническия съюз, ЕС предлага само търговско споразумение. Великобритания, от друга страна, се стреми към специално партньорство с Брюксел, което ще запази достъпа й до единния пазар. Министрите от ЕС ще подготвят и предстоящата среща на върха на ЕС, която ще се проведе в четвъртък. Превод и редакция: Тереза Герова
