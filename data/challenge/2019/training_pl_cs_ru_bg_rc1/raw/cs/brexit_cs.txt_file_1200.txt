cs-1200
cs
2018-06-22
https://ekonomika.eurozpravy.cz/evropa/227903-airbus-ma-hruzu-z-brexitu-bez-dohody-odejde-z-britanie/
Airbus má hrůzu z brexitu bez dohody. Odejde z Británie?

Firmy si stěžují, že jim nejistota ohledně podoby brexitu znemožňuje plánování investic. Provozní ředitel divize Airbusu pro komerční letadla Tom Williams upozornil, že jakýkoli scénář brexitu bude mít pro výrobu letecké techniky v Británii "závažné negativní důsledky". "V uplynulých dvanácti měsících jsme se snažili zdůrazňovat své obavy, ale bez úspěchu," uvedl Williams. "Jednoduše řečeno, scénář bez dohody přímo ohrožuje budoucnost Airbusu v Británii," dodal.
