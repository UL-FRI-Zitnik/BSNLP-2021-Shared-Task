cs-1311
cs
2018-03-15
https://nazory.ihned.cz/c1-66080220-britsky-ministr-pro-brexit-cesko-i-evropa-se-dal-mohou-na-brity-spolehnout?utm_source=mediafed&utm_medium=rss&utm_campaign=mediafed
Britský ministr pro brexit: Česko i Evropa se dál mohou na Brity spolehnout

Demokratické rozhodnutí britských občanů o odchodu z Evropské unie přinese některé změny. Nikdy ale neohrozí partnerství mezi Českou republikou a Spojeným královstvím. Včera jsem při svých schůzkách s premiérem Andrejem Babišem a ministrem zahraničí Martinem Stropnickým – šlo o první setkání mezi současnou vládou v Česku a představitelem Velké Británie – zopakoval, že chceme zůstat vaším přítelem po odchodu z Evropské unie a že chceme dál rozvíjet obchodní a bezpečností vztahy.



Partnerství je zásadní pro zajištění bezpečnosti českých a britských občanů. Tato oblast je také příkladem již existující spolupráce mezi Británií a Českem v rámci unie. Obě naše země jsou členy aliance NATO, existuje mezi námi dvoustranná spolupráce, například v podobě britského vojenského poradenského a výcvikového týmu. Závazek Británie ohledně zajištění bezpečnosti evropského kontinentu zůstává stejný, také po našem odchodu z EU. Britská premiérka Theresa Mayová nedávno v Mnichově prohlásila, že Británie zůstává plně a bezvýhradně odhodlána hájit evropskou bezpečnost, protože cokoli jiného by nás oslabilo v boji proti společným globálním hrozbám.
