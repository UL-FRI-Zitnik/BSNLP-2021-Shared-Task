cs-20xx-5
cs
2015-02-09
http://www.parlamentnilisty.cz/politika/politici-volicum/Svoboda-KDU-CSL-Akteri-petice-pro-udeleni-milosti-Asii-Bibi-spojuji-sily-361105
Svoboda (KDU-ČSL): Aktéři petice pro udělení milosti Asii Bibi spojují síly

Pavel Svoboda, předseda právního výboru Evropského parlamentu, se rozhodl pokračovat v krocích pro osvobození Asii Bibi, pákistánské křesťanky vězněné kvůli místnímu zákonu o rouhání.



V lednu t.r. založil veřejnou petici určenou pakistánskému prezidentovi Hussainovi, žádající o milost a proputění Asii Bibi. Zároveň zatiťuje petiční iniciativu Josefa Jiráska, který sbírá podpisy mezi několika sty farnostmi v ČR. Petice je určena pro ministra zahraničních věcí Zaorálka a požaduje intervenci ve prospěch Asii Bibi. Sebrané petiční archy předá ministru Zaorálkovi Pavel Svoboda osobně. Na půdě Evropského parlamentu pak připravuje osobní dopis s žádostí o milost prezidentovi Pakistánu. Text dopisu ale prozatím konzultuje s poradci, kteří mají blízko k rodině Asii Bibi a mohou posoudit, jaká formulace dopisu může přispět ke správnému porozumění žádosti a k udělení milosti. Na plenárním zasedání v uplynulém roce požadoval Pavel Svoboda i projednání možnosti zastavit Pákistánu rozvojovou pomoc ze strany EP, pokud Pákistán Asii Bibi nevrátí svobodu.
