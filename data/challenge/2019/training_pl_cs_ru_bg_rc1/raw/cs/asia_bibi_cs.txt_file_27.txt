cs-27
cs
2018-10-31
https://www.novinky.cz/zahranicni/487729-krestanku-odsouzenou-k-trestu-smrti-propustili-v-pakistanu-na-svobodu.html
Křesťanku odsouzenou k trestu smrti propustili v Pákistánu na svobodu

Asia Bibiová byla zatčena v roce 2009 po hádce s muslimskými ženami. Z bezpečnostních důvodů není známo, ve které věznici se nachází. Očekává se, že středeční rozhodnutí, jež je považováno za významné, vyvolá odpor islamistů, kteří již dříve hrozili celonárodními protesty, pokud soud ženu osvobodí, a požadovali provedení popravy. Kvůli podpoře odsouzené byly v roce 2011 zavražděni guvernér a ministr pro menšiny.

After 3420 days in prison the Supreme Court of Pakistan acquitted it from the absurd accusation of . Justice is done — Francesco Lepore (@FLepore76) 31. října 2018 Případ Bibiové rovněž pobouřil křesťany po celém světě. Bibiová se stala první ženou, která byla odsouzena k smrti podle přísných pákistánských zákonů o rouhání. Bibiová rouhání vždy odmítala. Urážka islámu se v Pákistánu trestá smrtí. Lynčování může vyvolat i pouhá spekulace o rouhání. Obvinění z rouhání vyvolává takové emoce, že je téměř nemožné se proti nim bránit. Někdy byly zabity rozvášněným davem mužů i desítky lidí na základě tvrzení, že se rouhaly. Skupiny bojující za lidská práva tvrdí, že zákona o rouhání zneužívají náboženští extremisté, ale i obyčejní Pákistánci k vyřizování osobních účtů. Zákon nedefinuje rouhání a důkazy nemohou být zopakovány před soudem kvůli obavám, že by se tím svědci dopustili nové urážky.
