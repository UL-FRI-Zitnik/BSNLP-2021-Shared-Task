cs-20xx-11
cs
2014-12-08
http://zahranicni.eurozpravy.cz/eu/108527-desive-a-sokujici-pakistanske-praktiky-europoslanec-prozradil-vic/
Děsivé a šokující pákistánské praktiky? Europoslanec prozradil víc

Vesničanky tento čin to označily za rouhačství, resp. urážku proroka Mohameda, a ženě za to hrozí trest smrti oběšením. Jak upozorňuje Zdechovský, zní to absurdně, ale bohužel je to pravda. Připomíná, že děsivé a šokující praktiky přítomné uvnitř pákistánské justice můžeme vidět ze svědectví této statečné pákistánské křesťanky. Asia Bibi popisuje chvíli, kdy si vyslechla svůj verdikt, následovně: "Plakala jsem osamoceně a zakrývala si hlavu rukama. Nemůžu už déle snášet pohled na lidi plné nenávisti aplaudující zabití nebohé dělnice na farmě. Už je nevidím, ale stále je slyším, dav tleskající soudci ve stoje a skandující: 'Zabte ji! Zabte ji! Allahu Akbar!' Budovu soudu zaplavil euforický dav, který vtrhl do dveří a skandoval: „Pomstu pro svatého proroka! Alláh je veliký! Hodili mě do dodávky jako koš na odpadky. V jejich očích jsem ztratila veškerou lidskost." "Život této ženy visí na vlásku. Asia Bibi vede už čtyři roky bitvu s pákistánskými soudy a spasit ji může už jenom nejvyšší soud. Zbytek rodiny na tom není o mnoho lépe, protože musí žít v permanentním strachu. Manžel Bibi se s dětmi skrývá a tají svou pravou identitu," píše Zdechovský. On sám se tomu nediví, protože by manžela mohl potkat stejný osud, jako nedávno křesťanský pár, který byl zaživa upálený více než tisícihlavým davem. A stačilo pouhé obvinění ze spálení veršů Koránu, aby byl nevinný pár zlynčován rozvášněným davem, i přesto, že zmíněné obvinění se však nikdy neprokázalo. "Manžel odsouzené křesťanky se údajně se živí jako nádeník. Svoji manželku navštěvuje její muž jednou za měsíc. Musí při tom absolvovat pět a půl hodiny dlouhou cestu do vězení v Multanu. V posledním vzkazu, který po něm Bibi poslala, děkuje pařížskému starostovi, který nabídl rodině azyl," popisuje dále europoslanec.
