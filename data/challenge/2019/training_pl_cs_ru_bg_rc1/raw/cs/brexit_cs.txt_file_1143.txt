cs-1143
cs
2018-05-11
https://www.denik.cz/ze_sveta/kampan-za-brexit-dostala-pokutu-spachala-volebni-podvod-20180511.html
Kampaň za brexit dostala pokutu. Spáchala volební podvod

Pokuta se uděluje „kvůli nedostatečné transparentnosti a nesprávným informacím o tom, kdo poskytl půjčky. Leave.EU na žádost nevysvětlila původ 97 plateb, které celkem čítaly 80 224 liber,“ uvádí britská komise pro kontrolu financování politických kampaní. Informoval o tom server BBC.



Podle šéfa komise Boba Posnera se jedná o „závažný trestný čin“. Uvedl také, že je zklamán, že jeden z klíčových hráčů v referendu porušil pravidla. Šéfku kampaně Liz Bilney podezřívá policie z toho, že „vědomě a bezohledně podepsala falešnou deklaraci, podle které se výdaje za kampaň měly po referendu vrátit“. Podle ní je však akce „politicky motivovaným útokem na brexit“. Kampaň překročila zákonem stanovený limit nejméně o deset procent.
