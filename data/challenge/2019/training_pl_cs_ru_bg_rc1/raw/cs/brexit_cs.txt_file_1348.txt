cs-1348
cs
2018-02-13
https://archiv.ihned.cz//archiv.ihned.cz/c1-66047960-czexit-by-podle-ekonomu-vzal-praci-statisticum-lidi
Průšvih a sebevražda, hodnotí návrhy na vystoupení z unie ekonomové a podnikatelé. Oslabila by koruna a lidé by zchudli

Sobíšek z UniCredit Bank zmiňuje i to, že by zahraniční firmy omezily investování svých zisků zpět v Česku a zvýšil by se odliv dividend. Předchozí vláda Bohuslava Sobotky (ČSSD) se naopak snažila podíl reinvestic zvýšit. Dopady nemusí být tak vážné v případě, že by se české vládě podařilo vyjednat podobný přístup na jednotný evropský trh, jako mají například Norsko či Švýcarsko, které zastánci czexitu dávají za příklad toho, jak to může fungovat. Kovanda však upozorňuje, že mezinárodní postavení obou zemí je v porovnání s Českem tradičně silnější. V případě Švýcarska hraje významnou roli bankovní sektor a přítomnost velkých nadnárodních firem. Příklad brexitu, tedy odchodu Velké Británie, ukazuje, že možnosti opuštění Evropské unie jsou různé. "Teprve když je jasné, co vlastně země opouští, lze rozumně spekulovat o důsledcích. Podobně jako při rozpadu Československa v 90. letech by to byl náročný proces," říká Miroslav Singer, ředitel institucionálních vztahů a hlavní ekonom Generali CEE Holding. V letech 2010 až 2016 byl guvernérem České národní banky. Podle něj by v ekonomické oblasti "krátkodobě převážily náklady", z dlouhodobého hlediska by záleželo, jakým směrem se bude ubírat sama unie. Na rozdíl od britského odchodu by podle něj v případě Česka šlo hlavně o otázky spojené s přístupem na evropský trh se zbožím, což je k vyjednání jednodušší. Takový režim s unií už některé evropské země mají. Debaty okolo czexitu sledují i podnikatelé a manažeři, protože tuzemská ekonomika je s tou evropskou silně provázaná, a to nejen kvůli důležitému vývozu automobilů a součástek do nich. Vystoupení z unie nepovažuje za dobrý nápad například majitel strojírenské firmy Frentech Aerospace Pavel Sobotka. "Je to špatná myšlenka.
