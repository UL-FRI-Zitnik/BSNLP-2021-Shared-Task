pl-1041
pl
2018-03-26
http://gazownictwo.wnp.pl/polska-ma-alternatywe-ws-nord-stream-2-moze-porzucic-ukraine,320119_1_0_0.html
Polska ma alternatywę ws. Nord Stream 2. Może porzucić Ukrainę

Stare przysłowie mówi, że "jeśli nie możesz ich pokonać, przyłącz się do nich". Czy jeśli Polsce nie uda się zablokować Nord Streamu 2, powinna do tego projektu przystąpić?



Walka o powstanie Nord Stream 2 wciąż się toczy. Polska powinna mieć alternatywę na wypadek, gdyby rura jednak powstała. Sam gazociąg Polsce nie jest do niczego potrzebny.



Dwunitkowy gazociąg Nord Stream 2 ma przebiegać wzdłuż już istniejącego Nord Streamu. Początek rury planowany jest w Rosji, by po dnie Bałtyku dotrzeć do Niemiec. Rocznie miałoby być transportowane tym gazociągiem do około 55 mld m3 gazu.



Budowa z kontrowersjami Od początku planowana budowa budzi ogromne kontrowersje. Przeciwnicy gazociągu zauważają, że rura nie ma ekonomicznego uzasadnienia. Taniej, łatwiej, szybciej i bezpieczniej dla środowiska byłoby wybudować gazociąg na lądzie. Jednak dla Rosjan budowa po dnie Bałtyku to przede wszystkim ominięcie krajów tranzytowych. Dla Moskwy ma to ogromne znaczenie, bo daje możliwość zakręcania gazowego kurka. W Europie widoczny jest podział na kraje, które w większy, lub mniejszy sposób budowę wspierają, kraje przeciwne i takie, dla których gazociąg pozostaje obojętny. Obecnie trwa między nimi swoiste „przeciąganie liny” – czy uda się zablokować budowę czy nie. Poprawki europosłów mają pomóc wywrzeć presję na państwa Unii Europejskiej, by te nie ociągały się z pracami. Ostro o inwestycji wypowiedział się także amerykański Departament Stanu. Więcej o amerykańskim wystąpieniu czytaj tu: Departament Stanu: Stany Zjednoczone są przeciwne Nord Stream 2 Z drugiej strony rośnie grono zwolenników inwestycji. Rosjanie lobbują za Nord Streamem 2.
