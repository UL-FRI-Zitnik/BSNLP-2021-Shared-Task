pl-911
pl
2018-05-25
http://biznesalert.pl/uokik-nord-stream-2-wintershall/
Partner Nord Stream 2 nie boi się UOKiK

Podczas Międzynarodowego Forum Ekonomicznego w Petersburgu prezes niemieckiego Wintershall Mario Mehren powiedział agencji TASS, że pozew Urzędu Ochrony Konkurencji i Konsumenta nie spowoduje, że jego firma wycofa się z finansowania Nord Stream 2. UOKiK pozwał Gazprom i partnerów finansowych projektu gazociągu Nord Stream 2 stwierdzając, że ten mechanizm finansowania zagrozi rynkowi w Europie Środkowo-Wschodniej jak wcześniejszy, z którego partnerzy wycofali się po niekorzystnym orzeczeniu polskiego urzędu. Mehren twierdzi, że Wintershall utrzyma finansowanie Nord Stream 2. – Obecnie analizujemy o co naprawdę chodzi w tej sprawie, jakie oni przedstawiają argumenty. Odpowiadając na pytanie o wpływ na projekt muszę przyznać, że nie widzę go. Widzieliśmy wiele polskich prób uczynienia naszego życia trudniejszym i jeśli wziąć pod uwagę wszystkie pozwy, które złożyli, do tej pory żaden nie przyniósł im sukcesu. Jest tak, bo wszystko, co robimy jest zgodne z regulacjami – powiedział Mehren. UOKiK grozi partnerom Nord Stream 2 karą do 10 procent przychodów globalnych. Domaga się zmiany formuły finansowania. Nord Stream 2 jest finansowany przez Gazprom, do którego w całości należy spółka odpowiedzialna za projekt, oraz pięciu partnerów z Europy Zachodniej: BASF/Wintershall, E.on/Unper, OMV, Shell i ENGIE. Budowa ma ruszyć latem. Gazociąg ma być gotowy do końca 2019 roku i zapewnić dostawy do 55 mld m sześc. rocznie. TASS/Wojciech Jakóbik
