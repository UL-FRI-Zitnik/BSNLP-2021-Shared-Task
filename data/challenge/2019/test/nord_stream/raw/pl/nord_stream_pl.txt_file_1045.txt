pl-1045
pl
2018-02-01
https://pl.sputniknews.com/polska/201801317242736-Zacharowa-Gazociag-Polnocny-2-bezpieczenstwo-energetyczne/
Zacharowa: Nord Stream 2 wzmacnia europejskie bezpieczeństwo energetyczne

Rzeczniczka rosyjskiego MSZ skomentowała w ten sposób niedawne wypowiedzi szefa polskiego rządu Mateusza Morawieckiego w wywiadzie dla polskich mediów o tym, że polski premier zaproponował prezydentowi USA Donaldowi Trumpowi objęcie antyrosyjskimi sankcjami projektu Nord Stream 2 w celu wstrzymania lub utrudnienia jego realizacji. 



Chciałabym jeszcze raz przypomnieć stronie polskiej, że Nord Stream 2 nie podważa bezpieczeństwa energetycznego Europy, lecz wzmacnia je w drodze dywersyfikacji tras przesyłowych i niwelowania ryzyka tranzytowego, zwiększenia niezawodności zaopatrzenia w gaz docelowych odbiorców powiedziała dyplomatka. Realizacja Gazociągu Północnego 2 nie ma na celu pozbawienia kogokolwiek możliwości realizacji tranzytu na warunkach konkurencyjnych, dotyczy to zarówno Polski, jak i Ukrainy. Zasadniczo strona rosyjska wielokrotnie deklarowała gotowość zachowania tranzytu pewnych ilości gazu do Europy istniejącymi trasami po oddaniu do użytku Nord Stream 2 przy uzgodnieniu stabilnych i wzajemnie korzystnych warunków gospodarczych". Według słów Zacharowej skrajnie negatywny stosunek Polski do Nord Stream 2 jest znany od dawna. Teraz zaczęto o tym mówić otwarcie powiedziała. Cała argumentacja strony polskiej nie wytrzymuje żadnej krytyki".



Rzeczniczka MSZ Rosji podkreśliła, że w charakterze alternatywy dla Nord Stream 2 Polska proponuje tranzyt gazu skroplonego z USA, co ma uczynić USA dużym dostawcą gazu do Europy, a Polskę europejskim węzłem gazowym. Co się tyczy rozprzestrzeniania amerykańskiej jurysdykcji na ten projekt (forsowany przez Warszawę projekt dostaw gazu skroplonego do Europy red.), wiele państw europejskich wyrażało niepokój w związku z próbami wykorzystania przez USA metod nieuczciwej konkurencji, do których, jak teraz widzimy, stara się przyłączyć Warszawa podkreśliła. Konsekwentnie opowiadamy się przeciwko zamiarom storpedowania konstruktywnej inicjatywy w sferze energetyki, która służy interesom europejskich odbiorców rosyjskich zasobów energetycznych".
