pl-1134
pl
2018-04-05
https://www.polskieradio.pl/7/4399/Artykul/2086376
5.04.2018 Europa uzależnia się jeszcze bardziej od rosyjskiego gazu

Determinacja naszych wschodnich i zachodnich sąsiadów zmierzających do finalizacji projektu Nord Stream II jest niebywała. Inwestorzy mają już wszystkie, niezbędne pozwolenia i mogą przystąpić do budowy gazociągu.

Planowana przepustowość Nord Stream II to 55 miliardów metrów sześciennych gazu rocznie. Łącznie z Nord Stream I daje to 110 mld metrów rocznie.

Andrzej Sikora, prezes ISE, zwraca uwagę, że zainteresowane w budowie Nord Stream II są przede wszystkim firmy z Niemiec, ale też Holandii, Wielkiej Brytanii. - To firmy z tych krajów są udziałowcem gazociągu i to są firmy, które lobbują za tym rozwiązaniem, przede wszystkim z powodów biznesowych - mówi. Piotr Maciążek uważa, że od pewnego czasu w Unii Europejskiej zwycięża wizja partykularnych interesów ekonomicznych. - Solidarność jest przydatna jako slogan, czy jako projekt w momencie, w którym służy silnym. Interesy słabszych schodzą na dalszy plan - zauważa analityk. Jego zdaniem, Nord Stream II jest tego doskonałym przykładem. Bartłomiej Sawicki podkreśla, że w ubiegłym roku Gazprom przesłał do Europy 200 miliardów metrów sześciennych gazu. - Widzimy więc, jakie byłoby uzależnienie Europy od jednego dostawcy i od jednej trasy przesyłu - mówi ekspert. Zwraca uwagę, że jest to sprzeczne z planami Unii, która zakłada dywersyfikację zarówno dostawców, jak i szlaków. Kto zyska, a kto straci na wybudowaniu Nord Stream II? Dlaczego przeciwni temu projektowi są Stany Zjednoczone? Posłuchaj nagrania całej debaty. Tytuł audycji: Prowadzi: Goście: Piotr Maciążek (analityk rynku energetycznego, redaktor serwisu energetyka24.com), Bartłomiej Sawicki (dziennikarz serwisu biznesalert.pl), Andrzej Sikora (prezes Instytutu Studiów Energetycznych) Data emisji: 5.04. 2018. Godzina emisji: 17.24. ag.
