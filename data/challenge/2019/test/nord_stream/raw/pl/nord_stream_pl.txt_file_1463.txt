pl-1463
pl
2018-02-21
https://wiadomosci.wp.pl/tchorzewski-nord-stream-2-to-zagrozenie-gospodarcze-i-polityczne-ale-jest-alternatywa-6222599464605313a
Tchórzewski: Nord Stream 2 to zagrożenie gospodarcze i polityczne. Ale jest alternatywa

- Nord Stream 2 to zagrożenie nie tylko gospodarcze, ale i polityczne. Daje możliwość odłączenia gazociągu ukraińskiego, a to daje Rosji możliwość dalszego podboju Ukrainy - podkreślił na antenie TVP Info. Minister energii twierdzi jednak, że coraz więcej europejskich dostrzega zagrożenie jakie niesie za sobą budowa Gazociągu Północnego 2. Polityk twierdzi jednak, że "jest wątpliwe", by udało się zatrzymać jego budowę. Zdaniem Tchórzewskiego Unia Europejska ma narzędzia prawne, które pozwoliłyby na zaniechanie budowy Nord Stream 2, ale nie ma realnej siły, by do tego doprowadzić. Niemoc Europy ma wynikać głównie z postawy rządu Niemiec, który nie zamierza przeszkadzać w realizacji tego przedsięwzięcia.

Alternatywą wobec Nord Stream 2 ma być Baltic Pipe , który przez Danię i Bałtyk ma dostarczać norweski gaz do Polski. Szef resortu energii zapowiedział, że jego budowa ruszy pod koniec tego roku.
