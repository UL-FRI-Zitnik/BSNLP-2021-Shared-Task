cs-393
cs
2018-09-17
https://ct24.ceskatelevize.cz/ekonomika/2596694-dominanci-ruskeho-plynu-v-nemecku-mohou-narusit-spojene-staty-dodavat-surovinu
Dominanci ruského plynu v Německu mohou narušit Spojené státy. Dodávat surovinu chtějí do čtyř let

„Zkapalněný zemní plyn z USA míří do Německa. Otázkou není zda, ale kdy,“ prohlásil náměstek amerického ministra energetiky. V současnosti v oblasti plynu dominuje Rusko. Jeho energetický význam by navíc mohlo posílit chystané rozšíření plynovodu Nord Stream. Americký prezident Donald Trump v červenci dokonce obvinil Německo, že je zajatcem Ruska kvůli své energetické závislosti, a vyzval k zastavení prací na plynovodu Nord Stream 2.
