cs-88
cs
2018-04-12
https://zpravy.aktualne.cz/ekonomika/finsko-schvalilo-stavbu-plynovodu-nord-stream-2-po-dne-more/r~b661cee23e2c11e88560ac1f6b220ee8/?redirected=1523524362
Finsko schválilo stavbu plynovodu Nord Stream 2 po dně moře, obejde východní Evropu

Chystaný plynovod má obejít země, přes které je do západní Evropy transportována velká část ruského plynu. Ještě se čeká na oficiální vyjádření Ruska a také Dánska a Švédska.



Helsinky - Finské úřady definitivně schválily stavbu plynovodu Nord Stream 2, který má přivádět zemní plyn z Ruska do Německa po dně Baltského moře. Informovala o tom dnes agentura Reuters. Proti projektu protestuje řada zemí střední a východní Evropy, včetně Česka. Již minulý týden povolilo finské ministerstvo hospodářství, aby zhruba 375kilometrový úsek plynovodu procházel finskými vodami označovanými jako výhradní ekonomická zóna. Dnes svůj souhlas připojil i regionální úřad v jižním Finsku, čímž Helsinky projekt definitivně schválily. Finsko si ale jako podmínku klade, že plynovod musí zohlednit ekologické nároky regionu, a neznemožnit, aby v oblasti v budoucnu vznikaly případné dalí infrastrukturní projekty. Souhlas se stavbou vyslovilo na konci března Německo. Jetě se čeká na oficiální vyjádření Ruska a také Dánska a védska, do jejichž vod trasa 1200 kilometrů dlouhého plynovodu rovněž zasahuje. Chystaný plynovod NordStream 2 má obejít země, přes které je do západní Evropy transportována velká část ruského plynu.
