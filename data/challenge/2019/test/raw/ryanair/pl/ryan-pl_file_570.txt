pl-570
pl
2018-08-10
https://radiogdansk.pl/audycje-rg/ludzie-i-pieniadze/item/81028-dylemat-wobec-strajku-pilotow-ryanaira-solidaryzowac-sie-z-nimi-czy-irytowac-na-odwolane-loty
Podziel się Ludzie i Pieniądze Strajk w Ryanairze i duży dylemat. Solidaryzować się z pilotami czy nie? [OPINIE EKSPERTÓW]

O problemach, z którymi mierzą się turyści przez strajki w Ryanairze mówili goście audycji Ludzie i Pieniądze. Program poprowadził Artur Kiełbasiński. Jego gośćmi byli: Tomasz Szymczak prezes gdańskiego Startera i Ryszard Trykosko - NDI. - Piloci to zazwyczaj bardzo dobrze zarabiająca grupa. W Ryanairze doszli jednak do ściany, bo załogi domagają się podwyższenia standardów do tych, jakie obowiązują w innych lowcostowych liniach. Są jednak lepsze okresy na strajkowanie, jak luty czy listopad. Wtedy rynek turystyczny zostałby mniej zakłócony - podkreślił Tomasz Szymczak. - Patrząc ze strony klienta trudno akceptować takie rozwiązania, jakie wprowadzili piloci. Każdy termin jest jednak niedogodny dla różnych osób. Cierpi na tym pasażer, który nie bierze udziału w tej grze, a ponosi mniejsze czy większe koszta - stwierdził Ryszard Trykosko.
