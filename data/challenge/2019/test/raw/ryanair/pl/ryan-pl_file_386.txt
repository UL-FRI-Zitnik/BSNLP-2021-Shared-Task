pl-386
pl
2018-07-31
http://www.dziennikzachodni.pl/aktualnosci/a/odwolany-lot-z-burgas-do-katowic-pasazerowie-utkneli-na-lotnisku-wszystko-przez-strajk-pilotow,13381676/
Pasażerowie Ryan Air utknęli w Burgas. Strajk pilotów i odwołany lot wideo Pasażerowie z Katowic utknęli w bułgarskim Burgas na lotnisku. Wszystko przez strajk w liniach lotniczych Ryanair. -Samolot stoi na lotnisku, ale nie ma go kto pilotować - alarmuje jeden z pasażerów.

Pasażerowie z Katowic utknęli w bułgarskim Burgas na lotnisku. Wszystko przez strajk w liniach lotniczych Ryanair. -Samolot stoi na lotnisku, ale nie ma go kto pilotować - alarmuje jeden z pasażerów.



AKTUALIZACJA Jak informuje nas jeden z pasażerów, podróżnym udało się skontaktować z polską ambasadą. - Jesteśmy w stałym kontakcie z ambasadą, która działa bardzo sprawnie i stara się pomóc. Rezydenci biura wiedzą o sprawie i do nas jadą. Na razie z biura jednak nikogo nie ma, a tkwimy tu już 5 godzinę. Wcześniej pisaliśmy Samolot z Burgas miał wylecieć o godz. 17.45 czasu polskiego i wylądować w Pyrzowicach o godz. 22:00.



19.40. Niestety na tablicy lotów Katowice Airport wciąż widnieje jako opóźniony. Jak alarmują nas pasażerowie, którzy utknęli na lotnisku, lot został odwołany z powodu strajku w liniach lotniczych Ryanair Sun, którymi mieli wrócić do Polski. Oni sami zaś zostali zostawieni sami sobie. - Biuro podróży się tą sprawą nie zajmuje. Oni dowieźli nas na lotnisko. Winą za sytuację obarczyli przewoźnika. Na lotnisku koczuje cały samolot pasażerów. Nie mamy zapewnionego noclegu, a nawet wody - alarmuje nas jeden z pasażerów. Niestety z biurem podróży, z którym pojechali turyści nie można się skontaktować, ponieważ infolinia czynna jest tylko do godz. 18. To kolejna sytuacja, w której turyści z Polski utknęli na lotniskach. Podobne sytuacje miały miejsce już w tym roku w Grecji czy Hiszpanii, wówczas jednak powodem odwołanych lotów były usterki maszyn.
