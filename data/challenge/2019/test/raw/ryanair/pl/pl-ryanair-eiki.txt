ryanair wiki
pl
1970-01-01

Ryanair – irlandzkie linie lotnicze z siedzibą w Dublinie. Największy w Europie i jeden z największych na świecie niskobudżetowych przewoźników lotniczych. Flota Ryanair liczy 437 samolotów typu Boeing 737-800.


Spółka została założona w 1985 r. przez Tony’ego Ryana i jego dzieci. Pierwsze połączenie z irlandzkiego miasta Waterford (WAT) do portu lotniczego Londyn-Gatwick (LGW) zostało uruchomione w lipcu 1985 r. Obecnie (dane za rok 2012) Ryanair przewozi około 80 mln pasażerów rocznie w 25 krajach Europy oraz Izraelu, Cyprze i Maroku. Linie od samego początku rozwijają się dynamicznie. W 1985 r. przewiozły 5 tys. pasażerów, w 1986 r. – 82 tys. pasażerów, w 2005 – 27,6 mln pasażerów, w 2012 – 79,6 mln pasażerów, a w 2014 - 90,6 mln pasażerów.

W Polsce Ryanair obecny jest od marca 2005 r. Pierwszy lot odbył się 24 marca 2005 r. z wrocławskiego lotniska Strachowice (WRO) do Londynu-Stansted (STN). W marcu 2012 roku na wrocławskim lotnisku Ryanair zbazował jeden samolot typu Boeing 737-8AS. 12 grudnia 2012 Ryanair ogłosił również uruchomienie bazy w Krakowie (KRK).

W 2018 roku Ryanair uruchomił w Polsce linie czarterowe Ryanair Sun. Pierwszy lot odbył się 26 kwietnia 2018, z Poznania do Zakintos.
