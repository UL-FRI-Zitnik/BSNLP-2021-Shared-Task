pl-100
pl
2018-07-05
https://www.pb.pl/personel-ryanaira-podal-terminy-strajkow-934105
Personel Ryanaira podał terminy strajków

Personel pokładowy największego europejskiego taniego przewoźnika lotniczego podał terminy strajków planowanych pod koniec lipca we Włoszech, Portugalii, Hiszpanii i Belgii, donosi BBC.

Personel pokładowy irlandzkiej linii lotniczej przeprowadzi 24-godzinny strajk we Włoszech 25 lipca. Personel Ryanaira w Hiszpanii, Portugalii i Belgii będzie strajkował przez 48 godzin w dniach 25-26 lipca.

Związki zawodowe ostrzegają o możliwych kolejnych działaniach jeśli Ryanair nie zgodzi się na niektóre warunki zatrudnienia. BBC przypomina, że wcześniej w tym tygodniu piloci bezpośrednio zatrudnieni przez Ryanaira i będący członkami związku zawodowego w Irlandii zapowiedzieli, że 12 lipca przeprowadzą swój pierwszy strajk.
