pl-839
pl
2018-10-17
https://www.pb.pl/o-leary-hard-brexit-moze-uziemic-samoloty-ryanair-nawet-na-trzy-tygodnie-942859
O'Leary: hard brexit może uziemić samoloty Ryanair nawet na trzy tygodnie

Tzw. twardy brexit, wyjście Wlk. Brytanii z Unii Europejskiej bez umowy handlowo-politycznej, mógłby uziemić samoloty Ryanair na okres do trzech tygodni, ale byłby możliwy do przeżycia dla irlandzkiej linii budżetowej, stwierdził dyrektor generalny Michael O'Leary, cytowany przez agencję Reuters.

Możemy zatrzymać na lotniskach nasze samoloty przez tydzień, dwa tygodnie, trzy tygodnie. Byłoby to bardzo bolesne - powiedział O'Leary w Berlinie.

Upsokoił jednak dodająć, że „… jesteśmy dużą firmą, możemy przetrwać". O'Leary ostrzegł w zeszłym miesiącu, że nie ma gewarancji, że umowa będzie obowiązywać, umożliwiając kontynuowanie lotów po wyjściu Wielkiej Brytanii z Unii Europejskiej w marcu 2019 r. Menedżer stwierdził również, że z uwagi na zamkniecie dwóch niemieckich baz spółki w Bremie i Weeze, nie spodziewa się wzrostu w Niemczech w przyszłym roku. Nasz ruch będzie płaski - powiedział O'Leary. O'Leary powtórzył też, że jest przekonany, że Ryanair może rozwiązać spór z niemieckimi związkami reprezentującymi pilotów i personel pokładowy. Powiedział, że rozmowy czynią postępy i że nie spodziewa się dalszych strajków w nadchodzących tygodniach.
