pl-585
pl
2018-08-09
http://wgospodarce.pl/informacje/52681-w-holandii-ryanair-tez-nie-poleci?utm_source=feedburner&utm_medium=feed&utm_campaign=Feed%3A+wGospodarce+%28wGospodarce.pl%29
W Holandii Ryanair też nie poleci

Holenderski związek zawodowy pilotów (VNV) zdecydował, że przystąpi do piątkowego strajku pilotów pracujących w tanich liniach lotniczych Ryanair. Wcześniej taką decyzję ogłosił personel kabinowy w Niemczech, Belgii, Szwecji i Irlandii. Piątkowy strajk pilotów Ryanaira spowoduje, że do skutku nie dojdzie blisko 400 czyli około 17 proc. z łącznie ponad 2400 rozkładowych europejskich lotów tej linii. Z Holandii w piątek miały odbyć się 22 loty Ryanaira. W wyniku strajku pilotów z pięciu krajów ok. 55 tysięcy pasażerów zostanie pozbawionych możliwości podróży tanimi liniami. Czytaj także: Ryanair odwołuje loty Jednodniowe strajki pilotów Ryanaira miały dotąd miejsce tylko w Irlandii, odbyło się ich łącznie cztery. Zorganizowany w grudniu ubiegłego roku przez niemiecki związek zawodowy pilotów VC (Vereinigung Cockpit) strajk ostrzegawczy w Niemczech nie spowodował odwołań lotów, gdyż przewoźnik zdołał zmobilizować wystarczającą liczbę pilotów zastępczych. Pracownicy Ryanaira domagają się od irlandzkiego towarzystwa - które przez lata broniło się przed uznaniem związków zawodowych za swego partnera - podwyżek płac i poprawy warunków pracy. Ewentualne układy zbiorowe byłyby zawierane dla każdego kraju oddzielnie, ale związki zawodowe zapewniłyby tutaj ogólnoeuropejską koordynację. Na podst. PAP.
