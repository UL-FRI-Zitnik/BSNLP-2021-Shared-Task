pl-790
pl
2018-09-25
https://fakty.interia.pl/swiat/news-ryanair-odwola-190-lotow-z-powodu-strajku,nId,2636045
Ryanair odwoła 190 lotów z powodu strajku

W wydanym oświadczeniu przewoźnik poinformował, że skutki strajku odczuje prawdopodobnie blisko 30 tysięcy pasażerów. 

Ryanair zapowiedział także, że jeśli strajk będzie kontynuowany, to rozważy ograniczenie planów ekspansji opracowanych na tegoroczną zimę i przyszłoroczny sezon letni. "Te powtarzające się niepotrzebne strajki niszczą interesy Ryanaira i podkopują zaufanie klientów w czasach, gdy ceny ropy gwałtownie rosną. Jeśli nadal będą występować, nieunikniona będzie rewizja naszych planów wzrostu wydajności dla tej zimy i lata 2019 roku" - zapowiedział szef Marketingu Ryanaira Kenny Jacobs.
