pl-280
pl
2018-07-20
https://www.wprost.pl/kraj/10140539/ryanair-odwoluje-loty-w-zwiazku-ze-strajkiem-sprawdz-czy-polecisz.html
Ryanair odwołuje loty w związku ze strajkiem. Sprawdź, czy polecisz

Irlandzkie linie lotnicze od dłuższego czasu nękane są strajkami. Personel pokładowy domaga się poprawy warunków pracy oraz wzrostu płac. Na 20 i 24 lipca strajk zapowiedzieli Irlandzcy piloci. Najwięcej jednak problemów dostarczą Ryanairowi protesty części personelu pokładowego w Belgii, Portugalii oraz Holandii. W środę 17 lipca linie lotnicze wysłały wiadomości SMS i e-mail do 50 tys. klientów, których dotkną zmiany. Ryanair podał, że chodzi o około 200 połączeń z Hiszpanią, około 50 lotów z bądź do Belgii i tyle samo połączeń z Portugalią. Dodatkowo anulowanych zostało około 300 lotów w innych krajach Europy. Pasażerom zaproponowano inne terminy lotów w ciągu tygodnia poprzedzającego strajk lub następującego po nim. Możliwy jest też zwrot kosztów za bilety. Trudności w dniach planowanych strajków nie unikną też polscy podróżni. Portal Money.pl zebrał listę odwołanych lotów z i na polskie lotniska w dniach 25-26 lipca. FR9172 Barcelona – Wrocław; FR9173 Wrocław – Barcelona; FR1057 Bruksela – Warszawa-Modlin; FR1058 Warszawa-Modlin – Bruksela; FR 1002 Hiszpania-Alicante – Warszawa-Modlin; FR 1001 Warszawa-Modlin – Hiszpania-Alicante; FR1426 Alicante – Gdańsk; FR1425 Gdańsk – Alicante; FR2228 Walencja – Kraków; FR2229 Kraków – Walencja; FR6728 Bruksela – Kraków (dotyczy lotów z 25 i 26 lipca) FR6729 Kraków – Bruksela (dotyczy lotów z 25 i 26 lipca)
