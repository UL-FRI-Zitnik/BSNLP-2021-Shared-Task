pl-658
pl
2018-09-12
https://www.pb.pl/ryanair-zakazal-dziennikarzom-wstepu-na-walne-939708
Ryanair zakazał dziennikarzom wstępu na walne

Ryanair ogłosił, że „prasa nie będzie zaproszona i wpuszczona na spotkanie i nie będzie po nim konferencji prasowej”. Irlandzka spółka tłumaczy, że chce umożliwić akcjonariuszom swobodne przedyskutowanie z władzami wszystkich spraw i uniknąć „zakłóceń spowodowanych celami PR”. 

Eksperci zwracają uwagę, że zamknięcie drzwi dla dziennikarzy może przynieść odwrotny skutek i media jeszcze więcej będą mówić o ostatnich problemach spółki. Wartość rynkowa Ryanair spadła o 30 proc. od szczytu zanotowanego w lipcu ubiegłego roku. Przewoźnik ma ostatnio problemy związane ze strajkami pilotów, jego koszty poszły w górę m.in. z powodu drożejącej ropy.
