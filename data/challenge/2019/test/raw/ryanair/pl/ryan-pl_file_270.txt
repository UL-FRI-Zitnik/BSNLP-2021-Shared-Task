pl-270
pl
2018-07-29
https://www.tvp.info/38276776/chaos-na-lotnisku-w-monachium-po-alarmie-200-lotow-odwolanych
Chaos na lotnisku w Monachium po alarmie, 200 lotów odwołanych

W związku z rozpoczętym w środę dwudniowym strajkiem personelu kabinowego irlandzkich linii lotniczych Ryanair, przewoźnik odwołał m.in. rejsy do...

Policję powiadomiono o tym incydencie o godzinie 6.45 rano. Kobieta przeszła przez skaner, ale zakwestionowano jej bagaż podręczny. Potem wróciła do kontroli już bez bagażu i bez ponownego sprawdzenia przedostała się do strefy bezpieczeństwa. Do tej pory nie ustalono, w jaki sposób mogło się to stać. Mimo regulaminowego nakazu personel kontrolny nie podniósł początkowo alarmu. Zawiadomiona o incydencie przez lokalną administrację lotniczą policja zarządziła opróżnienie terminalu nr 2 i jego terminalu satelitarnego. Wznowiły one funkcjonowanie dopiero po siedmiu godzinach.

Kobieta odnaleziona Sprawczynię chaosu odnaleziono dzięki jej wizerunkowi zarejestrowanemu przez kamerę. Tożsamości około 40-letniej kobiety nie ujawniono, za swój czyn odpowiadać będzie z wolnej stopy. Incydent zbiegł się w czasie z początkiem letnich wakacji szkolnych w Bawarii.
