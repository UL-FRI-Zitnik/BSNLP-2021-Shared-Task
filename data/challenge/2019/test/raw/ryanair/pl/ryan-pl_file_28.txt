pl-28
pl
2018-03-22
http://www.rp.pl/Linie-lotnicze-i-lotniska/303229964-Ryanair-odwoluje-loty-przed-strajkiem-kontrolerow-ruchu-lotniczego.html
Ryanair odwołuje loty przed strajkiem

Ryanair wezwał rząd Francji i Komisję Europejską do "podjęcia natychmiastowych działań zapobiegających zamknięciu przestrzeni powietrznej nad Francją przez związki zawodowe kontrolerów ruchu lotniczego ATC"

Jak pisze przewoźnik w komunikacie rozesłanym do mediów, "z przykrością informuje, że został zmuszony do odwołania wielu lotów do i z Francji oraz nad Francją zaplanowanych na czwartek (22 marca) (...). Francuskie związki zawodowe ATC kolejny raz zamykają bowiem przestrzeń powietrzną nad Europą".

Ryanair apeluje też do pasażerów o podpisywanie petycji "Keep Europe's skies open", by po zgromadzeniu miliona podpisów złożyć ją do Komisji Europejskiej. Nie wyjaśnia jednak, co zawiera petycja i ile ma już podpisów. "Ryanair i inne europejskie linie lotnicze wielokrotnie wzywały Komisję Europejską do wprowadzenia trzech prostych kroków, które złagodzą wpływ ciągłych strajków ATC. a. zagwarantowania ATC możliwości zgłaszania roszczeń w drodze wiążącego arbitrażu zamiast strajku; b. umożliwienia kontrolerom ruchu lotniczego z innych krajów europejskich zarządzania francuską przestrzenią powietrzną w czasie strajków francuskiego ATC; c. zarządzania ochroną ruchu lotniczego podczas strajków kontrolerów ruchu lotniczego (ATC)" - czytamy dalej w komunikacie.
