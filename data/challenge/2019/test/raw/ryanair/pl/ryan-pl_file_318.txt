pl-318
pl
2018-07-25
http://www.radiowroclaw.pl/articles/view/79452/Strajk-Ryanaira-Cztery-loty-odwolane
Strajk Ryanaira: Cztery loty odwołane

To co już pewne to odwołanie czterech dzisiejszych lotów. O 14 nie przyleci samolot z Bolonii i w związku z tym pół godziny później nie wystartuje połączenie w przeciwnym kierunku. Podobnie wieczorem - o 21.00 miał przylecieć samolot z lotniska Barcelona Girona i po przesiadce pasażerów odlecieć z powrotem do Hiszpanii. Na razie nie ma informacji co z jutrzejszym lotem do Brukseli, który także jest zagrożony. Każdy pasażer, którego lot został odwołany, może domagać się zwrotu pieniędzy, albo skorzystać z innego połączenia. Należy się również odszkodowanie. Zgodnie z przepisami Unii Europejskiej przewoźnik ma obowiązek poinformować pasażera o zmianach lub odwołanym locie maksymalnie na dwa tygodnie przed podróżą.Przewoźnik tego nie dopełnił, dlatego należy się rekompensata - do 250 euro za podróż do 1500 km oraz do 400 euro za lot powyżej tej odległości.
