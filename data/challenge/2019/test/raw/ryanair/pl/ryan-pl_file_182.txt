pl-182
pl
2018-07-23
http://www.nowiny24.pl/strefa-biznesu/wiadomosci/z-regionu/a/ryanair-odwolal-dzisiejsze-loty-z-bristolu-do-jasionki-i-z-jasionki-do-bristolu,13359199/
Ryanair odwołał loty z Jasionki do Bristolu i z powrotem

Przewoźnik nie poinformował dotąd lotniska, z jakiego powodu loty zostały odwołane. Można tylko przypuszczać, że jest to sytuacja spowodowana strajkiem pracowników w irlandzkich liniach lotniczych.



W ostatnich dniach media informowały, że irlandzkie line lotnicze Ryanair odwołują 600 lotów w Europie. Z powodu strajku pracowników utrudnienia mogą dotknąć nawet dziesiątek tysięcy pasażerów. Dotychczas utrudnienia nie dotyczyły lotów z podrzeszowskiego lotniska. Do dziś. Ryanair odwołał właśnie zarówno przylot z Bristolu, jak i wylot do Bristolu. - Nie dostaliśmy jeszcze informacji, z jakiego powodu te loty zostały odwołane - mówi Marcin Kołacz z biura prasowego Portu Lotniczego Rzeszów-Jasionka. - Wiem, że pasażerowie zostali o utrudnieniach poinformowani dzień wcześniej SMS-ami.
