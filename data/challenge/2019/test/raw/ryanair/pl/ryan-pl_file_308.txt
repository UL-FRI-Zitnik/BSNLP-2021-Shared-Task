pl-308
pl
2018-07-25
https://www.polskieradio.pl/42/259/Artykul/2171362,Czy-poleci-z-nami-pilot-Ryanair-ma-problem
Czy poleci z nami pilot? Ryanair ma problem

Piloci tych tanich linii lotniczych chcą więcej zarabiać i pracować na innych warunkach. Obecnie większość z nich lata na tak zwanym samozatrudnieniu. Muszą sami sobie opłacać noclegi czy transfery z lotniska do hoteli. Z apowiadają, że protestów będzie więcej. Wakacje w Hiszpanii z perturbacjami. Efektem dwudniowego strajku jest 300 odwołanych lotów. Najbardziej ucierpią pasażerowie, którzy planowali podróż z lub do Hiszpanii. W sumie jest to 200 lotów. 50 odwołanych lotów dotyczy Belgii i Portugalii. Kłopoty mają także pasażerowie korzystający z polskich połączeń Ryanaira. Nie odbędzie się kilkanaście operacji. Samoloty przewoźnika nie wylecą z polskich lotnisk do hiszpańskich i belgijskich miast. Chodzi między innymi o Barcelonę, Alicante czy Brukselę. Pasażerowie, którzy ucierpieli z powodu odwołanych lotów, będą mogli się ubiegać o odszkodowania niezależnie od tego, czy przewoźnik odda pieniądze za bilety. Były podwyżki, więc spadły zyski. Wcześniejsze protesty, a także wyższe koszty działalności spowodowały, że zyski Ryanaira spadły w pierwszym kwartale tego roku o 20 procent. Zarząd firmy wskazuje, że w ostatnim czasie podwyższono płace a także zainwestowano w dodatkowe szkolenia dla załóg. PAP
