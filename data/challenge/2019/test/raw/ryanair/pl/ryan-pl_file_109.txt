pl-109
pl
2018-07-06
http://www.gloswielkopolski.pl/strefa-biznesu/wiadomosci/z-kraju-i-ze-swiata/a/lot-z-ryanairem-w-lipcu-2018-przeczytaj-koniecznie-by-przygotowac-sie-na-przykre-niespodzianki,13302810/
Z kraju i ze świata Planujesz loty w lipcu? Pracownicy Ryanaira mogą zastrajkować Personel pokładowy wzywa Ryanair do przestrzegania krajowych przepisów prawa pracy, podczas gdy przewoźnik chce stosować się jedynie do przepisów...

Personel pokładowy wzywa Ryanair do przestrzegania krajowych przepisów prawa pracy, podczas gdy przewoźnik chce stosować się jedynie do przepisów irlandzkich. Związki zawodowe dają zarządowi czas na podjęcie decyzji do 3 lipca. Pracownicy szykują akcje protestacyjne na wielką skalę. 100 pilotów irlandzkich już zapowiedziało strajk na 12 lipca. Podobny krok rozważają ich niemieccy koledzy. Lipiec podwójnie gorący? Ryanair walczy z czasem. Niskokosztowa linia lotnicza niedawno uznała związki, teraz waha się nad zaakceptowaniem żądań pracowników. W okresie świątecznym w ubiegłym roku personel Ryanair postawił ultimatum – linia lotnicza uzna związki zawodowe, albo pracownicy rozpoczną strajk 20 grudnia. Michael O'Leary nie mógł zignorować tej groźby. Już jesienią pasażerowie zostali postawieni przed faktem anulowania około 20 000 lotów.Oficjalnym powodem anulacji rejsów były błędy związane z planowaniem grafików pracy. Kolejna strata wywołana akcją protestacyjną na wielką skalę, tym razem w jednym z najbardziej lukratywnych okresów, byłaby poważnym zagrożeniem biznesowym.

Po raz pierwszy od momentu powstania Ryanair uznał związki zawodowe. Nadal jednak ma trudności z uznaniem ich autorytetu. 24 kwietnia przedstawiciele związków zawodowych z Hiszpanii, Portugalii, Belgii i Włoch spotkali się, aby przedyskutować niezadowolenie z długoterminowej polityki zatrudnienia w Ryanair. Pracownicy Ryanaira są zatrudnieni na podstawie niestandardowych umów, zgodnych z ustawodawstwem Irlandii. Zgodnie z prawem międzynarodowym Ryanair nie może jednak obejmować wszystkich pracowników irlandzką jurysdykcją. Portugalski minister pracy, Jose Vieira da Silva wyjaśnił, że chociaż większość umów z portugalskimi załogami została podpisana na mocy prawa irlandzkiego, to Traktat Rzymski gwarantuje zastosowanie praw pracowniczych na mocy prawa miejscowego. Wiosną tego roku portugalski związek pilotów SNPVAC jako pierwszy zaprotestował przeciwko międzynarodowemu zastosowaniu irlandzkiej jurysdykcji, która ignoruje prawa rodzicielskie i zwolnienia lekarskie. SNPVAC zgłosił również sprzeciw wobec frustrujących procesów dyscyplinarnych stosowanych przez menedżerów w związku z nieosiągnięciem celów sprzedaży na pokładzie samolotu. Inne bolączki zgłaszane przez pracowników, to kosztowne szkolenia, 12-godzinne zmiany od 5 rano, niewystarczający odpoczynek pomiędzy dniami pracy i brak wyżywienia dla załóg. Istnieje jednak szansa na ukrócenie niepokojących praktyk w Ryanair. Pięć związków zawodowych domaga się od linii lotniczych zatrudniania pracowników zgodnie z ustawodawstwem krajowym każdego z krajów, w których przewoźnik prowadzi działalność. Ryanair może odrzucić żądania, ale będzie się to wiązało z akcją protestacyjną na poziomie międzynarodowym i masowym odwoływaniem wakacyjnych lotów. Ewentualny strajk w samej Hiszpanii zakłóciłby podróże około 115 tys. Pasażerów. „Bycie tanim przewoźnikiem nie powinno oznaczać oszczędności na świadczeniach pracowniczych. Pracownicy pracujący dla Ryanair zarządzają codziennie ogromną częścią ruchu pasażerskiego w Europie. Jako obywatele najbogatszej społeczności gospodarczej na świecie jesteśmy dumni z wysokich standardów moralnych i wspieramy uczciwe praktyki zatrudnienia. Mamy nadzieję, że Ryanair podejmie działania w celu poprawy warunków zatrudnienia” – komentuje Marius Stonkus, prezes zajmującej się odszkodowaniami lotniczymi firmy Skycop.

„Teraz załogi Ryanair wreszcie doszły do głosu. Reprezentowane przez związki zawodowe walczą o podstawowe prawa pracownicze: godziwe warunki pracy i płace, równowagę między życiem zawodowym i prywatnym, prawo do właściwych okresów odpoczynku, a także przejrzyste perspektywy kariery. Warunki te nie powinny być traktowane jako przywileje, ale jako wymóg bezpiecznego lotu, który może być realizowany tylko przez zadowoloną i wypoczętą załogę kabinową. Pan O'Leary powinien zastanowić się, kto jest największą wartością jego firmy” – dodaje Marius Stonkus. "Ryanair w pełni przestrzega wszystkich unijnych przepisów prawa pracy, a twierdzenie o "kosztownych szkoleniach, 12-godzinnych zmianach od 5 rano i niewystarczającym czasie na odpoczynek między dniami pracy" jest całkowicie fałszywe. Jako największa linia lotnicza w Europie, Ryanair oferuje doskonałe warunki pracy, a personel pokładowy korzysta z dogodnych grafików pracy (5 dni pracy, 3 dni wolnego) oraz fantastycznych możliwości rozwoju. Ryanair kontynuuje szybki rozwój, zapewnia bezpieczeństwo pracy, a członkowie załóg pokładowych mogą liczyć na zarobki do €40.000 rocznie latając nowymi samolotami" - Agencję Informacyjną Polska Press w imieniu Przewoźnika poinformowała Olga Pawlonka - Sales and Marketing Manager CEE & Balkans. Źródło: SKYCOP.

Źródło: Strefa Biznesu - Planujesz loty w lipcu? Pracownicy Ryanaira mogą zastrajkować Rozpowszechnianie niniejszego artykułu możliwe jest tylko i wyłącznie zgodnie z postanowieniami Regulaminu korzystania z artykułów prasowych” i po wcześniejszym uiszczeniu należności, zgodnie z
