pl-313
pl
2018-07-25
https://www.forbes.pl/transport-i-logistyka/strajk-pracownikow-ryanair-firma-informuje-ze-moga-stracic-prace/ej4h0d1
Ryanair do pracowników: jeżeli zastrajkujecie, możecie stracić pracę

Pracownicy Ryanaira mogą stracić pracę, jeśli podejmą strajk - ostrzega ich pracodawca. Firma publikuje też gorsze od poprzednich wyniki finansowe i wskazuje, co dokładnie wywołało spadek zysków Foto: PAP Przewoźnik tłumaczy, że strajki mogą doprowadzić do cięć w zimowym rozkładzie lotów.

Co prawda przewoźnik gości na pokładach samolotów coraz więcej pasażerów (ich liczba w pierwszych trzech miesiącach 2018 r. wzrosła o 7 proc. do 37,6 mln), dzięki czemu osiągnął dochody rzędu 2,1 mld euro. Jednak jednoczesny skokowy wzrost kosztów wywołał spadek zysku, na który powołuje się firma. Jako źródła problemów Ryanair wskazuje wysokie ceny paliwa, nadwyżkę zdolności produkcyjnych i spory pracownicze, których kulminacja najprawdopodobniej zbiegnie się z letnim szczytem przewozowym. - Jeśli te niepotrzebne strajki będą nadal obniżać zaufanie klientów i szkodzić zyskom osiąganym na niektórych rynkach krajowych, będziemy musieli dokonać przeglądu naszego planowanego zimowego rozkładu lotów - informuje przewoźnik. Jednocześnie zapewnia, że „nie może pozwolić, by przeloty klientów nie odbywały się planowo za sprawą niewielkiej grupy pilotów”. Zamiast uczciwego i owocnego dialogu, Ryanair szuka najlepszego sposobu na zaszantażowanie związków - uznaje Gabriel Mocho Rodríguez, przedstawiciel Międzynarodowej Federacji Pracowników Transportu.
