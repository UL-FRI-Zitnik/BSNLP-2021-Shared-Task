bg-1120
bg
2018-02-04
http://www.banker.bg/obshtestvo-i-politika/read/samolet-ne-moja-da-kacne-na-letishte-sofiia
Самолет не можа да кацне на летище София

Силният вятър предизвика проблеми на Летище София. Самолет на нискотарифната авиокомпания "Райънеър" не се приземи на пистата заради недобрите метеорологични условия. Самолетът е изпълнявал полет от Лондон до София. Излетял е от британската столица в 16.50 часа местно време и е трябвало да кацне в 22 часа вечерта българско време, като полетът е трябвало да продължи 3.35 часа, съобщи Нова телевизия. След два опита да кацне, самолетът се е пренасочил към Букурещ. Летищните власти уточниха, че действието е предприето по желание и преценка на пилота. Пътниците ще бъдат превозени към София с автобуси. От Летище София уточниха, че в момента обстановката е нормална и самолетите кацат безпрепятствено.
