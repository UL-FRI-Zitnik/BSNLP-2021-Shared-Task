bg-1262
bg
2018-07-14
https://www.24chasa.bg/novini/article/6961720
10:55 Самолет кацна аварийно в Германия, на пътниците им прилошало, 33 са в болница

Самолет на нискотарифната авиокомпания Райънеър направи извънредно междинно кацане на германското летище Франкфурт-Хан снощи, след като няколко десетки пътници на борда се почувствали зле от стомашно неразположение и остри болки в главата и ушите, съобщи ДПА, цитирана от БТА. Самолетът летял от ирландската столица Дъблин за хърватския пристанищен град Задар на Адриатическо море. Предполага се, че причина за появилия се проблем е спаде на налягането в салона. На борда имало 189 пътници. След приземяването 33-ма от тях били отведени в местна болница. Останалите прекарали нощта на летището, където им били осигурени храна и напитки. По случая е започнало разследване, съобщи говорител на германската полиция.
