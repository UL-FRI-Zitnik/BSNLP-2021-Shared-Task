bg-1071
bg
2018-02-27
https://www.vesti.bg/bulgaria/borisov-prati-samolet-da-pribere-bedstvashtite-bylgari-6079757
Борисов прати самолет да прибере бедстващите българи

Премиерът Бойко Борисов изпрати правителствения самолет до Тимишоара, за да прибере блокираните там българи. Около 90 души прекараха нощта на летището в румънския град. Това стана, сле дкато самолет със 175 души на борда от Англия за България не можа да кацне в Пловдив заради лошото време и остави българските граждани в Румъния. Има бременна жена, възрастни и малки деца. Вместо в Пловдив, снощи самолетът на нискотарифната "Райънеър" се приземил в Тимишоара, Румъния. По думите на хората, авиокомпанията ги е оставила на произвола на съдбата, предаде NOVA . Общо са били 175 души, но група е тръгнала с автобус. 

62-ма от тях са тръгнали в 1 часа снощи, но заради лошото време "Дунав мост" е затворен и те не могат да влязат у нас, предаде Агенция "Фокус". Има настанени в хотел в Румъния- но само тези, които са с малки деца, останалите още чакат реакция. От посолството ни в Румъния са запознати със случая. Оттам коменитраха, че на пасажерите е бил предложен наземен транспорт. Само 60-ина души са се възползвали от автобусите. Повечето отказали, защото са 800 км. Летището в Пловдив е затворено заради лошото време. Вчера са били отложени три полета. Летището е било много по-рано затворено, но не ни го съобщиха. По-късно разбрахме, че ще кацнем в София, но в крайна сметка и там не кацнахме. Бяхме около половин час във въздуха. Накрая ни докараха в Румъния с уговорката сутринта рано да ни превозят до България. Вечерта трябваше да прекараме в хотел. Всичко това - докато излезем от самолета. Самолетът излетя без нас. Нямаме абсолютно никаква информация за Ryanair и техните представители. Чакаме да ни свържат с главния офис в Дъблин. Те имали работно време около 8 - 10 часа - разликата в часовата зона. Нямаме сведения какво ще се случи! Не сме преспали в хотел. От 21:30 вечерта сме тук. Около 7:30 ни дадоха по един ваучер за 5 евро, с които повечето хора си купиха по едно кафе и минерална вода. Не ни позволяват да плащаме с паунди и левове. Искат тяхната валута. Имаме бременна жена, която е в осмия месец. Всички много се притесняваме за нея“, каза една от пътничките Величка Божерикова пред БНР. От пасажерите 23 са с малки деца и те са в хотел. 90 души продължават да чакат на летището. По разпореждане на Екатерина Захариева в посолството на Република България в Румъния е сформиран кризисен щаб, който да съдейства на нашите сънародници, изпаднали в затруднение. Продължават опитите на българския консул в Букурещ Мирчо Иванов да осъществи контакт с представители на авиокомпанията, която следва да предостави информация как ще бъдат транспортирани до България останалите на летището в Тимишоара български граждани. Дежурният телефон за спешни случаи на българското посолство в Букурещ: +40 21 230 21 50 и +40 21 230 21 59. До момента Райнеър” не са публикували становище по случая. Хората могат да претендират за храна и квартира и за адекватен превоз до България, при първа възможност. И, категорично, за възстановяване на извънредни разходи, напомнят от асоциация Активни потребители. Досега няма случай на неосребрени разходи, но при прецедент, европейският потребителски център ще защити правата на пътниците. Времето в страната, а и в цяла Европа, рязко се влоши от вчера - в 27 области у нас за днес е в сила жълт код за отрицателни температури. Вижте подробна прогноза за времето в
