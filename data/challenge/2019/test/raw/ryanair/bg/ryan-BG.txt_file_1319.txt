bg-1319
bg
2018-11-01
http://www.crimes.bg/krimi-2/311527-%d0%bf%d0%b0%d1%81%d0%b0%d0%b6%d0%b5%d1%80%d0%b8-%d0%b1%d0%b5%d1%81%d0%bd%d0%b8-%d0%bd%d0%b0-%e2%80%9c%d1%80%d0%b0%d0%b9%d1%8a%d0%bd%d0%b5%d1%80%e2%80%9d-%d0%b7%d0%b0%d1%80%d0%b0%d0%b4%d0%b8-%d0%bf%d0%b0%d1%80%d0%b8-%d0%b7%d0%b0-%d1%80%d1%8a%d1%87%d0%b5%d0%bd-%d0%b1%d0%b0%d0%b3%d0%b0%d0%b6.html
Пасажери бесни на “Райънер” заради пари за ръчен багаж

СНИМКА: РОЙТЕРС Новите правила въведе и “Уизеър”, Италия ги забраниБесни пасажери се нахвърлиха на нискотарифната авиокомпания “Райънер” вчера заради новите правила за ръчния багаж, влезли в сила от 1 ноември. Според тях пътниците трябва да плащат за куфари и всичко, което качват на борда, с изключение на най-малки чанти, съобщи британската преса. Това е вторият път за 2018 г., когато евтината авиокомпания променя правилата си за ръчния багаж. “Райънер” твърди, че така намалява времето за качване на борда и закъсненията в полетите. Компанията обяви, че новата ѝ политика е “сработила добре” първия ден. Не така мислят обаче хиляди пътници, които окачествиха мярката като начин да печели повече. Някои я нарекоха “абсолютен обир” и “пладнешки грабеж” в социалните мрежи, а други съобщиха, че повече няма да летят с Ryanair.От 1 ноември ирландската “Райънер” и унгарската “Уизеър” прилагат нова политика за ръчния багаж на борда. “Райънер” ще задължава клиентите си да плащат за куфарите с тегло до 10 кг, което досега бе безплатно, а “Уизеър” ще разрешава на борда да се качват куфари на клиентите, които ползват услугата WIZZ Priority. За желаещите да чекират багажа преди пътуването “Уизеър” въвежда услуга, започваща от 7 евро за 10-килограмовите куфари.Италианският орган за защита на конкуренцията на пазара съобщи, че няма да позволи на двете нискотарифни авиокомпании да таксуват клиентите си за ръчния багаж на територията на страната. Регулаторът е наредил временното спиране на новата политика на “Райънер” и “Уизеър”.Според нея пътниците могат да носят безплатно със себе си само малка чанта, която да може да бъде поставена под седалката в самолета. Ако искат да качват ръчен багаж, трябва да платят допълнително. Според италианския регулатор тази допълнителна такса трябва да бъде включена в стандартната тарифа, защото налагането ѝ след това е фалшиво представяне на действителната цена на билета и не позволява да се направи реално сравнение с тарифите на останалите компании, поради което клиентите биват лъгани.Двете компании разполагат с 5 дена, за да уведомят регулатора за мерките, които са предприели в изпълнение на решението.Според новите правила услугата priority boarding ще позволява на пътниците да вземат със себе си две чанти с ръчен багаж, като голямата трябва да бъде до 10 килограма. По-голямата чанта ще се взема на гейта и ще се натоварва в багажното отделение на самолета. Услугата ще струва 6 евро.Пътниците, които не са закупили услугата, ще имат право единствено на т.нар. малък ръчен багаж. Ако имат повече багаж, ще трябва да платят по 10 евро за допълнително място за багаж. Сподели Приятел Tweet Още: Wizz Air въвежда нови правила за багажа от 1 ноември Евтините авиокомпании пестят до 200 лева. Рискът: да не излетиш. Неудобство: пътуваш без багаж Ръчният багаж в "Райънеър" вече ще се плаща Абонамент за печатен или електронен "24 часа", както и за другите издания на Медийна група България.
