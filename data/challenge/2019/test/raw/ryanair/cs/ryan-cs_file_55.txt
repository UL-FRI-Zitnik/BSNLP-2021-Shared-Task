cz-55
cs
2018-08-01
https://ekonomika.eurozpravy.cz/evropa/231187-ryanair-ceka-dalsi-velka-stavka-bouri-se-piloti-ve-svedsku-a-belgii/
RyanAir čeká další velká stávka, bouří se piloti ve Švédsku a Belgii

Firma v poslední době kvůli neshodám kolem uzavírání kolektivních smluv čelila stávkám pilotů v několika evropských zemích, což vedlo ke zrušení stovek letů. Ryanair létá do desítek zemí, včetně Česka. Loni v prosinci se nízkonákladovým aerolinkám podařilo odvrátit rozsáhlé stávky, když se poprvé ve své historii rozhodla uznat odborové svazy. Od té doby ale nedokáže s řadou z nich uzavřít smlouvy o pracovních podmínkách. "Nikde v Evropě nebyly dohodnuty žádné kolektivní smlouvy a při několika příležitostech se znovu ukázal nepřátelský vztah Ryanairu k jeho zaměstnancům, naposledy při zastrašování irských pilotů, když využili svého práva na stávku," uvedl odborový svaz švédských pilotů.
