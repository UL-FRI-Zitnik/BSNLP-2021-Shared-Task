cz-3
cs
2018-02-26
https://zpravy.aktualne.cz/ekonomika/svetova-ekonomika/portugalsti-zamestnanci-aerolinek-ryanair-chystaji-velikonoc/r~be5113a01b2d11e89efbac1f6b220ee8/?redirected=1519675505
Portugalští zaměstnanci aerolinek Ryanair chystají velikonoční stávku

Portugalský palubní personál irských nízkonákladových aerolinek Ryanair hodlá stávkovat tři dny v období Velikonoc. Jak v pondělí oznámil odborový svaz SNPVAC, stávka se uskuteční ve dnech 29. března a 1. a 4. dubna. Podle odborového předáka Fernanda Gandry je důvodem stávky "zhoršování pracovních podmínek, nedostatečná úcta k palubní posádce i hrozby ohledně prodejních cílů". Ryanair naproti tomu tvrdí, že v nízkonákladovém sektoru má jedny z nejlepších pracovních podmínek.
