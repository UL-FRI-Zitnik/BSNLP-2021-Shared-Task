cz-101
cs
2018-09-12
https://www.denik.cz/ekonomika/piloti-ryanairu-stavkuji-dopravce-zrusil-150-letu-20180912.html
Piloti Ryanairu stávkují, dopravce zrušil 150 letů

K radikálnímu kroku se zaměstnanci firmy rozhodli po sérii stávek během léta v Německu, Švédsku, Irsku, Belgii a Nizozemsku. Informoval o tom server BBC.



Například v Irsku a v Itálii se firma s piloty dohodla. Od té doby se ale ozvalo sedm odborových organizací zastupující zaměstnance v Portugalsku, Belgii, Španělsku a Nizozemsku. Ty vyhrožují stávkami, požadují zlepšení pracovních podmínek. Podle odborů od té doby nedošlo k žádnému zlepšení, navzdory vytrvalé komunikaci s vedením společnosti. Vyhrožují, že přijde „největší stávka, jakou kdy firma zažila“. Firma se sídlem v Irsku teprve minulý rok ve své 33leté historii uznala činnost odborů, čímž odvrátila rozsáhlé stávky. Prý mají peněz dost. Největší evropský nízkonákladový letecký dopravce ale tvrdí, že nabírá více lidí a platy pilotům v Německu zvyšuje. „Tato divoká akce způsobí maximální škody naším zákazníkům a maximálně poškodí byznys Ryanairu,“ prohlásil šéf marketingu firmy Kenny Jacobs na tiskové konferenci ve Frankfurtu. „Je nepřijatelné, aby odbory reprezentující piloty, kteří vydělávají 190 tisíc eur ročně (4,75 milionu korun) a pracují pět dní v týdnu, po němž následuje čtyřdenní víkend, nyní ohrožovali zákazníky,“ dodal Jacobs.
