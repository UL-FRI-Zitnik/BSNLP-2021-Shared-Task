cz-67
cs
2018-08-10
https://www.irozhlas.cz/ekonomika/aerolinka-ryanair-stavka-cestovani_1808100658_kro
Piloti Ryanairu v části Evropy protestují proti špatným pracovním podmínkám, Česko stávka nezasáhne

Piloti irské nízkonákladové letecké společnosti Ryanair v pátek v několika evropských zemích pořádají 24hodinovou stávku. Aerolinky kvůli protestu zrušily zhruba 400 z 2400 plánovaných letů, což se dotýká kolem 55 tisíc cestujících. Spoje na pražské Letiště Václava Havla stávky nezasáhnou. Dublin / Frankfurt nad Mohanem 6:58 10. 8. 2018 (Aktualizováno: 11:04 10. 8. 2018) Zkrácená adresa

Kopírovat do schránky Belgický pilot se účastní stávky letecké společnosti Ryanair | Foto: Yves Herman | Zdroj: Reuters. „Na dnešní den ( pátek, pozn. red. ) nemáme hlášené v souvislosti se stávkou personálu letecké společnosti Ryanair žádné zrušené lety. Všechno bude létat podle platného letového řádu,“ řekl mluvčí pražského letiště Roman Pacvoň. Největší dopad má stávka pilotů v Německu, kde bylo zrušeno 250 letů. Znamená to komplikace pro více 42 tisíc lidí. Cestující si mohli rezervovat jiný let, nebo požadovat vrácení peněz, napsala agentura DPA. Stávky se účastní rovněž piloti Ryanairu v Irsku, Švédsku, Belgii a Nizozemsku. Protestují proti pomalému postupu rozhovorů o pracovních podmínkách. Ryanair létá do desítek zemí, včetně České republiky. Loni v prosinci se firmě podařilo odvrátit rozsáhlé stávky, když se poprvé ve své historii rozhodla uznat odborové svazy. Od té doby ale nedokáže s řadou z nich uzavřít kolektivní smlouvy. ČTK Zkrácená adresa
