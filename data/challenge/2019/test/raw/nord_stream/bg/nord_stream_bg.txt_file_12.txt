bg-12
bg
2018-01-31
http://www.bloombergtv.bg/novini/2018-01-31/germaniya-razreshi-okonchatelno-stroitelstvoto-na-severen-potok-2
Германия разреши окончателно строителството на Северен поток 2

Компанията, оператор на проекта Северен поток 2“ Nord Stream 2 A G вече има пълен картбланш да извършва строителни работи в териториалните води на Германия. Днес (31 януари) Nord Stream 2 A G получи разрешение за строителство и експлоатация на морската част на газопровода Северен поток“ 2 в териториалните води на Германия и сухопътната част в района на Лумбин в близост до Грайфвалд. Властите в Щтралзунд издадоха официално разрешение за строителството на 55-километровия участък на газопровода в съответствие със закона за енергийната промишленост“, се казва в съобщение на компанията оператор, цитирано от РИА Новости.

В средата на декември пък се разбра, че е било издадено първото частично разрешително за строеж на тръбата в района на континенталния шелф по бреговете на Германия. Разрешението за строителство в 35-километровия крайбрежен участък в района на Балтийско море бе издадено от управата на град Щралзунд в провинция Мекленбург-Предна Померания. Проектът за изграждането на Северен поток 2“ предвижда строителството на две газови тръби с общ дебит от 55 млрд. куб. метра газ годишно, които да минават по дъното на Балтийско море от крайбрежието на Русия до това на Германия. Планирано е новият тръбопровод да минава паралелно до тръбите на Северен поток-1“. Проектната му стойност е €9,5 млрд.
