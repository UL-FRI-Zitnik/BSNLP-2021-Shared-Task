bg-606
bg
2018-02-03
http://bnr.bg/post/100928778/litva-izrazi-samnenia-po-proekta-za-severen-potok-2
Литва изрази съмнения по проекта за "Северен поток 2"

Нациите от ЕС трябва да претеглят ползите и негативите по бъдещето на газопровода "Северен поток 2", заяви министърът на енергетиката на Литва Зигимантас Ваичунас , цитиран от Спутник, след като Германия разреши строителството на проекта в териториалните води на страната. Преди да се вземе решение по "Северен поток 2" е нужно да се постигне споразумение между главните институции на ЕС до каква степен при такива проекти ще се прилага законодателството на блока, както и при друга инфраструктура, свързваща ЕС с трети страни , заявява той пред информационна агенция Елта. Енергийният министър на Литва заяви, че страните членки обсъждат предложението на ЕК да се осъвремени директивата за природния газ, за да се гарантира, че всички газопроводи, влизащи на територията на ЕС ще се съобразяват с регулациите на блока. При определени случаи, Германия има правото да издава разрешения за строеж, които прилага чрез националното си законодателство, но този проект, като се имат предвид всички геополитически аспекти и фактът, че причини много дискусии и интерпретации при прилагането на закона на ЕС, трябва да бъде разгледан в по-широк контекст , отбеляза Ваичунас. Миналият месец президентът на Литва Далия Грибаускайте постави под въпрос икономическите ползи от новия газопровод, който ще пренася газ от Русия през Балтийско море. Тя заяви, че Ваичунас смята, че това е политически проект. Северен поток 2 е съвместен проект на руска, френска, австрийска, германска и британско-холандска компании. Целта му е да достави 55 милиарда кубични метра руски природен газ на година в ЕС. Очаква се газопровода да започне работа още тази година. Според проекта газопроводът трябва да стигне до бреговете на Германия. Берлин издаде разрешение в сряда за строежа на газопровода в немски води.

Американският държавен секретар Рекс Тилърсън се срещна в Мексико с мексиканския външен министър Луис Видегарай и двамата обсъждаха теми, свързани със сигурността и имиграцията, предаде Ройтерс. След 20-минутен разговор към тях се присъедини и канадският външен министър Кристия Фрийланд и тримата министри обсъждаха северноамериканското..
