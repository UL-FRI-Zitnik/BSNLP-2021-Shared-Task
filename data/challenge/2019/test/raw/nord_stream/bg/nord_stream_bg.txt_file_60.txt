bg-60
bg
2018-03-28
http://19min.bg/news/8/99074.html
Окончателно: Германия разреши Северен поток 2

Гласували 0 Коментари 0 Германия е издала всички необходими разрешителни за строителството на разширението на морската част на газопровода Северен поток 2“, става ясно от съобщение на Федералната агенция по морско дело и хидрография (BSH), цитирано от БТА. Именно тази институция беше последната, чието одобрение се чакаше по проекта.

Според оценката ѝ новите две тръби по дъното на Балтийско море са в съответствие с изискванията и специфичните нужди на корабоплаването и морската среда. По проекта обаче трябва да бъдат изпълнени защитни мерки по време на строителството, за да се избегне въздействие върху мигриращите птици. Разрешителните за строеж на Северен поток 2" се намират на различни етапи в останалите страни, в чиито териториални води ще преминат тръбите Дания, Швеция, Финландия и Русия. Дължината на целия газопровод е 1 225 километра и е с капацитет от общо 55 млрд. куб. метра годишно. Двете тръби ще бъдат построени успоредно на функциониращия в момента Северен поток“, който беше въведен в експлоатация през 2011 година. Стойността на газопровода е 9,5 млрд. евро. Проектната компания Nord Stream 2 AG ще реализира проекта. В нея единствен акционер е Газпром“, а финансови инвеститори са европейските гиганти Engie, OMV, Shell, Uniper и германската Wintershall, която е част от холдинга BASF. Европа е разделена за "Северен поток 2". Повечето страни в Източна Европа се опасяват, че газопроводът ще засили зависимостта на ЕС от руския природен газ. Германия е един от лобистите за проекта. В Москва пък са категорични, че газопроводът ще бъде построен изцяло на икономически принцип. Източник: Гласове
