bg-1809
bg
2018-06-03
http://www.pan.bg/view_article-49-433301-sasht-nalagat-sankcii-na-evropejski-kompanii-uchastvashti-v-severen-potok-2.html
САЩ налагат санкции на европейски компании, участващи в Северен поток 2

pik.bg САЩ са на път да наложат санкции на енергийни компании от Германия и други държави от Европейския съюз, които участват в проекта Северен поток 2, предава Sputnik, цитиран от "Фокус". Газопроводът Северен поток 2, който по план ще пренася ежегодно 55 милиарда кубични метра природен газ от Русия към ЕС през Балтийско море, вече бе одобрен от Германия и Финландия. САЩ, в отговор заявиха, че тръбопроводът ще повиши зависимостта на Европа от руския газ. Списание „Foreign policy“ цитира три източника близки до въпроса, които твърдят че администрацията на САЩ е близо до налагането на санкции върху енергийни компании от Германия и други държави от ЕС, които са замесени в изграждането на проекта за руски газов тръбопровод Северен поток 2. Ключови фигури в администрацията на президента Доналд Тръмп, които виждат санкциите като „много вероятна опция“, няма да се спрат пред нищо, за да блокират Северен поток, заявява един от източниците на списанието. Източник от Държавния департамент е заявил, че „бяхме ясни, че компании работещи в руския енергиен сектор и сектора за износ на тръбопроводи навлизат в бизнес посока, която носи опасност от санкции“.
