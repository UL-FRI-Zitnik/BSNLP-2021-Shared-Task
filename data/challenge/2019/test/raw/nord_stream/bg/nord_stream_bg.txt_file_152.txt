bg-152
bg
2018-01-31
http://novini.dir.bg/news.php?id=26834770
От „Газпром“ са оптимисти за „Северен поток-2“

Разрешението за строеж и експлоатация на участъка на газопровода „Северн поток-2“ в териториалните води на Германия позволява започване на строителството на най-важния участък от него, заяви пред репортери шефът на „Газпром“ Алексей Милер. „Това е ключово решение, което още сега открива възможност за започване на строителството на най-важния участък на новия морски газдопровод „Северен поток-2“ в териториалните води на Германия и приемащия терминал в Грайфсвалд“, каза той. Службата по минно дело на град Щралзунд (Германия) издаде разрешение за изграждането и експлоатацията на 55-километровата секция на газопровода“Северен поток-2“в териториалните води на Германия. В същото време едно последно разрешение от страна на германските органи - Федералната агенция за корабоплаване и хидрография - сеочаква през първото тримесечие на 2018 г. В съобщението по случая също така показва, че в процеса се намира получаването на разрешителните от националните регулатори на четири други страни, покрай чиито територии ще се поставят тръбите - Русия, Финландия, Швеция и Дания. Проектът „Северен поток-2“ включва изграждането на два газопровода с общ капацитет от 55 милиарда кубически метра газ годишно от руското крайбрежие през Балтийско море до Германия. Общите разходи се оценяват на 9,5 милиардаевро. Единственият акционер в“Северен поток 2“е“Газпром“.Европейските партньори на Газпром в проекта са германските Uniper и Wintershall, австрийската OMV, френската Engie и англо-холандската компания Shell./ТАСС.
