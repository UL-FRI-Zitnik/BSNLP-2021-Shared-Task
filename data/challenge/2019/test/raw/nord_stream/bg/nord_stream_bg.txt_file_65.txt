bg-65
bg
2018-04-03
http://econ.bg/-%d0%93%d0%b0%d0%b7%d0%bf%d1%80%d0%be%d0%bc-%d1%84%d0%b8%d0%bd%d0%b0%d0%bd%d1%81%d0%b8%d1%80%d0%b0-%d0%a1%d0%b5%d0%b2%d0%b5%d1%80%d0%b5%d0%bd-%d0%bf%d0%be%d1%82%d0%be%d0%ba-2-%d1%81%d1%8a%d1%81-%d0%b7%d0%b0%d0%bb%d0%be%d0%b3%d0%b0-%d0%bd%d0%b0-%d0%b0%d0%ba%d1%86%d0%b8%d0%b8%d1%82%d0%b5-%d0%bc%d1%83_l.a_i.759957.html
”Газпром” финансира ”Северен поток-2” със залога на акциите му

Това е било осъществено през август 2017 година и срещу залога "Газпром" е получил 90 милиарда рубли, като срока на залога е до 2038 година.

 Компанията заложи акциите на своето дружество Nord Stream 2 AG в британската финансово-кредитна агенция Glas Trust, съобщи "Комерсант". Това е било осъществено през август 2017 година и срещу залога "Газпром" е получил 90 милиарда рубли, като срока на залога е до 2038 година. Средствата, необходими за изграждането на газопровода са 89.7 милиарда рубли, което почти напълно съвпада с осигурените през британската кредитна агенция. Това се прави, след като опасността руската компания и нейната дъщерна компания, която ще изгражда и експлоатира "Северен поток-2" да попаднат под американски санкции по закона CAATSA се увеличи. На практика така партньорите на "Газпром" в проекта- компаниите Shell, Engie, Uniper, Wintershall и OMV-не могат да бъдат санкционирани, тъй като не са акционери в изграждането на газопровода и не са инвестирали пари в него. Сега тези европейски компании ще дават пари на британската финансово-кредитна агенция и тя ще финансира "Северен поток-2". така ако някой попадне под американските санкции, това ще е Glas Trust. Срещу това, британците ще получават вероятно доста висок процент от печалбите на Nord Stream 2 AG.
