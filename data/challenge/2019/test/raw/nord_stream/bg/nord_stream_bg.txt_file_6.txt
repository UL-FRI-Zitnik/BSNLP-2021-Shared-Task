bg-6
bg
2018-02-18
https://www.bloombergtv.bg/novini/2018-02-18/gazprom-severen-potok-2-shte-stane-osnoven-za-dostavkite-ni-kam-evropa
Газпром: Северен поток 2 ще стане основен за доставките ни към Европа

Основен коридор за руските газови доставки за Европа ще стане Северен поток 2“ след като строителството на тръбата бъде финализирано. Това заяви в главата на руския държавен газов конгломерат Газпром“ Алексей Милер, цитиран от РИА Новости. Причината новата тръба щяла да представлява най-бързия и евтин начин за доставка на синьо гориво“, посочи той. От друга страна, отбеляза Милер, централният транспортен коридор“, т.е. маршрутът през Украйна, вече губи своята значителна роля, която имаше преди 10-20 години“. Припомняме, че в края на януари компанията оператор на проекта Северен поток 2“ Nord Stream 2 AG получи пълен картбланш да извършва строителни работи в териториалните води на Германия.

Проектът за изграждането на Северен поток 2“ предвижда строителството на две газови тръби с общ дебит от 55 млрд. куб. метра газ годишно, които да минават по дъното на Балтийско море от крайбрежието на Русия до това на Германия. Планирано е новият тръбопровод да минава паралелно до тръбите на Северен поток-1“. Проектната му стойност е €9,5 млрд.
