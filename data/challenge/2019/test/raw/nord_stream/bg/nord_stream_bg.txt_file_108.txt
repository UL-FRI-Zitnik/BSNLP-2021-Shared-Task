bg-108
bg
2018-10-03
https://business.dir.bg/kompanii/polagat-trabite-na-severen-potok-2-v-ruski-vodi-prez-noemvri
Полагат тръбите на "Северен поток-2" в руски води през ноември

Полагането на газопровода "Северен поток-2" в руски води ще започне в края на ноември, съобщи пред медии техническият директор на компанията оператор Норд стрийм 2 (Nord Stream 2) Сергей Сердюков, цитиран от ТАСС. Той не посочи данни за вече построените участъци от газопровода, но потвърди, че строителството трябва да приключи към края на 2019 година. Пускането в експлоатация на съоръжението е планирано за края на 2019 година. Тръбопроводът трябва да мине по дъното на Балтийско море от руското крайбрежие до германския бряг. Капацитетът на двете му линии е 27,5 млрд. куб метра годишно и той ще удвои мощността на първия "Северен поток", чийто маршрут като цяло повтаря. "Северен поток-2" ще заобиколи транзитните страни Украйна, Беларус и Полша и други източноевропейски и прибалтийски държави, преминавайки през изключителната икономическа зона и териториалните води на Финландия, Швеция, Дания и Германия. Все още се очаква разрешително от Дания, припомня ТАСС.
