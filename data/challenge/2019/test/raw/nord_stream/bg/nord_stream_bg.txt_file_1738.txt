bg-1738
bg
2018-04-13
https://fakti.bg/world/296529-nama-kak-severen-potok-2-da-bade-spran
Няма как "Северен поток 2" да бъде спрян

Дания не може да спре строителството на проекта Северен поток 2“. Това заяви датският премиер Ларс Расмусен, цитиран от politexpert.net. Расмусен обяви новината след разговор с германския канцлер Ангела Меркел. Според него няма правни възможности за спиране на газопровода. Неговото пускане в експлоатация е насрочено за 2019 г. Газопроводът трябва да мине през териториалните води на пет държави: Русия, Финландия, Швеция, Дания и Германия. Датското правителство ще може само да забави проекта, като не даде съгласие за строежа на нейна територия. Очаква се Европейската комисия да вземе решение за използването на международни води. Германия вече обяви, че няма намерение да спира проекта, който е договорен с Русия. Дания.
