pl-1475
pl
2018-05-18
http://www.gazetaprawna.pl/artykuly/1124835,nord-stream-2-nie-oznacza-konca-tranzytu-przez-ukraine.html
Putin do Merkel: Nord Stream 2 nie oznacza końca tranzytu przez Ukrainę

Prezydent Rosji Władimir Putin powiedział w piątek podczas rozmów z kanclerz Niemiec Angelą Merkel, że realizacja gazociągu Nord Stream 2 nie zakłada zaprzestania tranzytu rosyjskiego gazu przez Ukrainę. Określił Nord Stream 2 jako projekt czysto ekonomiczny.

"Zawsze traktowaliśmy ten projekt jako czysto ekonomiczny" - mówił Putin na wspólnej konferencji prasowej z Merkel w Soczi. Jak zapewnił, po uruchomieniu Nord Stream 2 "nie jest zakładane wstrzymanie tranzytu gazu rosyjskiego przez Ukrainę". Dodał następnie: "dostawy będą kontynuowane, jeśli okażą się uzasadnione ekonomicznie". Szefowa niemieckiego rządu przyjechała do Rosji z jednodniową wizytą roboczą.
