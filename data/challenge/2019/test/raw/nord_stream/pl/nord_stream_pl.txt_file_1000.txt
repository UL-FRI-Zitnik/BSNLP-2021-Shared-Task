pl-1000
pl
2018-11-28
https://businessinsider.com.pl/wiadomosci/niemcy-nie-zmieniaja-zdania-w-sprawie-nord-stream-2/4hksgzh
Niemcy nie zmieniają zdania w sprawie Nord Stream 2

Rzecznik niemieckiego rządu Steffen Seibert przekazał, że Niemcy nie zmieniają zdania na temat gazociągu Nord Stream 2. – Przyjąłem do wiadomości krytykę, ale nic się nie zmieniło, jeśli chodzi o zasadniczy punkt widzenia na projekt gospodarczy, jakim jest Nord Stream 2 – wskazał Seibert.

Nowy gazociąg umożliwi Rosji dostawy gazu do Europy z ominięciem Ukrainy . Wcześniej ukraiński ambasador w Niemczech stwierdził, że realizacja projektu Nord Stream 2 powinna zostać wstrzymana w reakcji na

Seibert zaznaczył, że obowiązujące obecnie sankcje gospodarcze wobec Rosji pozostają w mocy do końca stycznia. Oświadczył, że o ich ewentualnym przedłużeniu trzeba rozmawiać ze wszystkimi partnerami w UE. Dodał, że sankcje w Europie "uchwala się jednomyślnie". Seibert dodał jednak, że "leży w interesie europejskim, by Ukraina w dalszym ciągu odgrywała rolę kraju tranzytowego dla rosyjskiego gazu". Rzecznik niemieckiego MSZ uznał z kolei, że debata na temat dalszych sankcji wobec Rosji jest przedwczesna . Powiedział, że sankcje nie są "kranem, który się odkręca i zakręca".

Więcej gazu. Kanclerz Niemiec Angela Merkel mówiła w listopadzie 2018 roku w Parlamencie Europejskim, nawiązując do pytań o Nord Stream 2, że Niemcy rezygnują z energii atomowej i węgla, ale żeby przejść na odnawialne źródła energii będą potrzebowały do tego więcej gazu. Partnerami rosyjskiego Gazpromu w tym projekcie Nord Stream 2 jest pięć zachodnich firm energetycznych: austriacka OMV , niemieckie BASF-Wintershall i Uniper, francuska Engie i brytyjsko-holenderska Royal Dutch Shell.
