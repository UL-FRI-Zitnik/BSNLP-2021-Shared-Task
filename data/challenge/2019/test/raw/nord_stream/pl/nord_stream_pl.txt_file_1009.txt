pl-1009
pl
2018-05-15
https://wiadomosci.onet.pl/kraj/niemcy-rozpoczela-sie-budowa-gazociagu-nord-steam-2/mywd273
14:50 Niemcy: rozpoczęła się budowa gazociągu Nord Steam 2

Według niego rano w pobliżu punktu wejścia gazociągu na ląd w Lubminie w Meklemburgii-Pomorzu Przednim podjęto pogłębianie rowu w dnie morskim dla ułożenia rur. Zezwala na to terminarz prac, zatwierdzony przez urząd górniczy w Stralsundzie. Zgodę na budowanie gazociągu zaskarżył niemiecki Związek Ochrony Przyrody (NABU), występując z przyspieszonym pozwem i licząc na tymczasowe uznanie go przez sąd. Jednak sąd dał inwestorowi czas do piątku na przedstawienie własnego stanowiska wobec pozwu. Wiceminister energii o Nord Stream 2. Zdaniem wiceministra energii Michała Kurtyki, powstanie Nord Stream 2 nie jest przesądzone. Jego zdaniem rozpoczęcie jednego odcinka nie gwarantuje powodzenia całego przedsięwzięcia. Wiceminister Kurtyka przypomniał, że Dania nie wydała jeszcze zgody na inwestycje na terenie swoich wód. Dodał, że sprawę trzeba traktować z dystansem i przypominać, że Polska ma jednoznacznie negatywne stanowisko w sprawie tej inwestycji. Wiceszef resortu energii przypomniał, że Nord Stream 2 jest inwestycją o charakterze politycznym, a nie biznesowym. Według niego, inwestycja polityczna wymaga też politycznej odpowiedzi. Dlatego Polska chciałaby nowelizacji unijnej dyrektywy gazowej. Dzięki temu gazociąg między Rosją a Niemcami działałby na takich samych zasadach co gazociągi w Unii Europejskiej. Kto buduje Nord Stream 2? Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Wyborga w Rosji do Greifswaldu w Niemczech. Gazociąg ma być gotowy do końca 2019 r., gdyż po tym roku Rosja zamierza zaprzestać przesyłania gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi.

Nord Stream 2 ma biec równolegle do uruchomionego w 2011 r. gazociągu Nord Stream. Partnerami rosyjskiego Gazpromu w tym projekcie są zachodnie firmy energetyczne: austriacka OMV, niemieckie BASF-Wintershall i Uniper, francuska Engie i brytyjsko-holenderska Royal Dutch Shell. Rosyjski Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w "pewnej skali" przy czym strona ukraińska powinna uzasadnić "celowość ekonomiczną nowego kontraktu" tranzytowego.

Chcesz być na bieżąco z najważniejszymi informacjami dnia? Polub Onet Wiadomości na Facebooku!
