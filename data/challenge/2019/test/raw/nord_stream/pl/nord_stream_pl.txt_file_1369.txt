pl-1369
pl
2018-03-25
https://wpolityce.pl/polityka/387496-tylko-u-nas-premier-morawiecki-aktywnie-zabiegal-o-to-aby-usa-jasno-zadeklarowaly-sprzeciw-wobec-nord-stream-2?utm_source=feedburner&utm_medium=feed&utm_campaign=Feed%3A+wPolitycepl+%28wPolityce.pl+-+Najnowsze%29
TYLKO U NAS. Premier Morawiecki aktywnie zabiegał o to, aby USA jasno zadeklarowały sprzeciw wobec Nord Stream 2

Polski premier w ostatnim czasie intensywnie zabiegał o to, aby przekonać partnerów ze Stanów Zjednoczonych do stanowiska, że projekt Nord Stream 2 w istocie ma cel polityczny, a nie gospodarczy. Szef rządu rozmawiał na ten temat w cztery oczy z ówczesnym szefem amerykańskiej dyplomacji Rexem Tillersonem, podczas jego styczniowej wizyty w Warszawie. Zwracał uwagę na problem Nord Stream 2 również podczas swoich dwóch wizyt w USA , w czasie których rozmawiał m.in. z sekretarzem energii USA Rickiem Perrym. Ponadto podnosił ten temat również w licznych rozmowach podczas szczytów KE i podczas rozmowy z kanclerz Angelą Merkel, podczas jej wizyty w Warszawie. Trudno powiedzieć, w jakim stopniu działania polskiego premiera wpłynęły na jasną deklarację Departamentu Stanu USA ws. Nord Stream 2, ale można się spodziewać, że jasna postawa Polski w tej sprawie była brana pod uwagę.
