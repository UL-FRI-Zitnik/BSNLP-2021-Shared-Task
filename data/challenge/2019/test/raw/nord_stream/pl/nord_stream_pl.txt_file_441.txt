pl-441
pl
2018-03-27
http://www.tvp.info/36564136/baltic-pipe-na-celowniku-rosjan-nord-stream-2-to-wiazanie-europy-wiezami-gazowymi
Baltic Pipe na celowniku Rosjan. „Nord Stream 2 to wiązanie Europy więzami gazowymi”

Grzegorz Kuczyński pytany, czy Nord Stream 2 można traktować jako pewnego rodzaju broń ekonomiczną, nie miał co do tego najmniejszych wątpliwości. – Nord Stream 2 to wiązanie Europy przez Rosję więzami gazowymi. Niemcy i Rosjanie mówią, że to czysty biznes, ale Niemcy mogą dzięki temu projektowi zarabiać, rozsyłając gaz po Europie, i zyskują przewagę nad sąsiednimi krajami. A po powstaniu Nord Stream 2 cały tranzyt gazu przez Ukrainę może być ograniczony prawie do zera, co daje Berlinowi możliwość wywierania nacisków dyplomatycznych na Polskę – wyjaśniał. Jego zdaniem w czasie obecnej „zimnej wojny dyplomatycznej” najważniejszym obszarem, gdzie można uderzyć w Rosję za zamach na Siergieja Skripala, wojnę hybrydową na Ukrainie czy zajęcie Krymu, jest sprawa dostaw gazu i doprowadzenie do zaniechania budowy Nord Stream 2.

Ekspert przyznał także, że dla Rosji równie ważne jak budowa Nord Stream 2 jest przeszkodzenie w budowie Baltic Pipe, którym skandynawski gaz ma płynąć do Polski. Rosyjskie służby wywiadowcze miałyby dążyć wszelkimi metodami do zablokowania tego projektu.
