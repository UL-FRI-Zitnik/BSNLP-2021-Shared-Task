pl-1011
pl
2018-03-28
http://wyborcza.pl/7,155287,23197351,niemcy-wydaly-juz-komplet-zezwolen-na-budowe-nord-stream-2.html?disableRedirects=true
Niemcy wydały już komplet zezwoleń na budowę Nord Stream 2

Gazprom ma już dwa zezwolenia na układanie gazociągu Nord Stream 2 na niemieckich wodach. Nowe zezwolenie dotyczy ułożenia rury na skrzyżowaniu z trasą żeglugową do portu w Świnoujściu.



We wtorek niemiecki Federalny Urząd ds. Żeglugi i Hydrografii (BSH) wydał zgodę na budowę i eksploatację gazociągu Nord Stream 2 na wodach niemieckiej wyłącznej strefy ekonomicznej na Bałtyku. Chodzi o kolejny gazociąg z Rosji, który przez Morze Bałtyckie ma transportować surowiec Gazpromu do Niemiec, a stąd wysyłać go głównie do państw Europy Środkowej. Pod koniec stycznia niemiecki Urząd Górniczy w Stralsund wydał już zgodę na budowę i eksploatację Nord Streamu 2 na niemieckich wodach terytorialnych. – Jesteśmy zadowoleni,że mamy już wszystkie zezwolenia niezbędne do budowy niemieckiego odcinka [Nord Stream 2], który będzie miał łącznie 85 km długości – powiedział we wtorek Jens Lange, który w spółce Gazpromu odpowiedzialnej za budowę Nord Streamu zajmuje się niemieckimi zezwoleniami na tę inwestycję. Zobacz także: Duda i Morawiecki odpuścili Nord Stream 2. Bo psuje image relacji z Niemcami? Artykuł dostępny tylko w prenumeracie cyfrowej Wyborczej.
