pl-1115
pl
2018-06-21
https://www.cire.pl/item,165027,1,0,0,0,0,0,uniper-sankcje-usa-ekstremalnym-zagrozeniem-dla-nord-stream-2.html?utm_source=rss&utm_campaign=rss&utm_medium=link
Uniper: sankcje USA ekstremalnym zagrożeniem dla Nord Stream 2

Dziennik RBK dowiedział się od Rainera Hartmanna, dyrektora rosyjskiej filii i członka zarządu niemieckiego Unipera, że groźba sankcji USA jest traktowana przez jego firmę jako "ekstremalnie niebezpieczna" dla partnerów finansowych Nord Stream 2. Ze względu na niemożliwość powołania konsorcjum z ich udziałem, Gazprom został stuprocentowym właścicielem spółki do realizacji tego projektu, a jego zachodni partnerzy wsparli go finansowo. Amerykanie rozważają objęcie sankcjami uczestników spornego przedsięwzięcia. Decyzja należy do prezydenta Donalda Trumpa, który do tej pory nie zdecydował się na wprowadzenie nowych obostrzeń.

- To realne ryzyko dla pięciu europejskich członków konsorcjum - powiedział przedstawiciel Unipera. Oprócz tej firmy, Nord Stream 2 wspierają finansowo jeszcze ENGIE, OMV, Shell i BASF/Wintershall. Hartmann przyznał, że groźba sankcji USA "wisi nad nami (partnerami Nord Stream 2 - przyp. red.)". Jego zdaniem Amerykanie mogliby wprowadzić obostrzenia, które objęłyby niezwłocznie wszystkich partnerów Nord Stream 2. Mówiła o tym rzecznik Departamentu Stanu USA Heather Nauert, która przestrzegła uczestników projektu, że mogą zostać objęci sankcjami na mocy ustawy CAATSA (o przeciwstawianiu się wrogom USA z użyciem sankcji - przyp. red.) - czytamy w BiznesAlert.pl.

Redakcja portalu CIRE informuje, że publikowane komentarze są prywatnymi opiniami użytkowników portalu CIRE. Redakcja portalu CIRE nie ponosi odpowiedzialności za ich treść. Przesłanie komentarza oznacza akceptację Regulaminu umieszczania komentarzy do informacji i materiałów publikowanych w portalu CIRE.PL Ewentualne opóźnienie w pojawianiu się wpisanych komentarzy wynika z technicznych uwarunkowań funkcjonowania portalu.
