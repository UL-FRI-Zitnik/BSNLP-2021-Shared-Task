pl-1006
pl
2018-10-08
http://wyborcza.pl/7,155287,24017713,gazprom-przyspiesza-budowe-nord-stream-2-w-niemczech.html?disableRedirects=true
Gazprom przyspiesza budowę Nord Streamu 2 w Niemczech

Od soboty już dwa specjalistyczne statki układają gazociąg Nord Stream 2 na wodach terytorialnych Niemiec - ogłosiła spółka Gazpromu odpowiedzialna za tę inwestycję. "Wszystkie prace przy budowie gazociągu Nord Stream 2 na wodach terytorialnych Niemiec zamierza się sfinalizować do końca bieżącego roku" - zapowiedziała spółka Gazpromu. Chodzi o ułożenie dwóch nitek gazociągu, które mają po ponad 30 km długości. W poniedziałek niemiecka agencja prasowa dpa napisała, że od września ułożono już 20 km pierwszej nitki Nord Streamu 2 na niemieckich wodach terytorialnych. W poniedziałek miała się także zacząć instalacja specjalnych urządzeń w terminalu nowego gazociągu z Rosji położonym w miejscowości Lubmin nad brzegiem Bałtyku. Cały bałtycki gazociąg Nord Stream 2 od brzegów Rosji do wybrzeża Niemiec będzie miał ok. 1, 2 tys. km długości. Niemiecka dywersyfikacja.
