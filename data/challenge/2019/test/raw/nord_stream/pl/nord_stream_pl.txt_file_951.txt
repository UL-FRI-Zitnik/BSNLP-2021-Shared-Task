pl-951
pl
2018-08-20
https://wpolityce.pl/polityka/408630-czaputowicz-nord-stream-2-jest-szkodliwy?utm_source=feedburner&utm_medium=feed&utm_campaign=Feed%3A+wPolitycepl+%28wPolityce.pl+-+Najnowsze%29
Czaputowicz: Nord Stream 2 jest szkodliwy

— podkreślił w poniedziałek szef MSZ Jacek Czaputowicz. Szefowie MSZ Niemiec i Polski pytani byli na wspólnej konferencji prasowej, czy podczas ich rozmów pojawił się temat Nord Stream 2, oraz czy strona niemiecka rozumie obawy strony polskiej w tej sprawie. Czaputowicz podkreślił, że stanowisko Polski różni się w tej kwestii od stanowiska niemieckiego.



Mówiąc w skrócie widzimy teraz ten spór jako istniejący między USA, a Niemcami.



— zaznaczył. Dodał, że prezydent USA Donald Trump i inni przedstawiciele administracji amerykańskiej twierdzą, że Nord Stream 2 będzie kolejnym instrumentem” dostarczania środków finansowych dla Rosji, która wykorzysta je na modernizację swojej armii.



Ta diagnoza była przedstawiana wcześniej przez Polskę.



— powiedział Czaputowicz podkreślając, że strona polska uważa, że ten gazociąg ma wymiar geopolityczny, jest szkodliwy i stawia w bardzo trudnej sytuacji Ukrainę.



W tym sporze amerykańsko-niemieckim jesteśmy po stronie USA dlatego, że te argumenty są bardziej przekonywujące, zresztą sami je wcześniej podnosiliśmy.



— oświadczył Czaputowicz. Szef MSZ Niemiec Heiko Maas powiedział, że w Niemczech panuje przekonanie, iż ten gazociąg nie doprowadzi w Europie do uzależnienia od Rosji w kwestii dostaw gazu. Dodał, iż znane im są obawy polskiego rządu, ale Niemcy ich nie podzielają. Nord Stream 2 to projekt liczącej 1200 km dwunitkowej magistrali gazowej przez Morze Bałtyckie z Wyborga w Rosji do Greifswaldu w Niemczech. Gazociąg ma być gotowy do końca 2019 roku, gdyż w następnym roku Rosja zamierza znacznie ograniczyć przesyłanie gazu rurociągami biegnącymi przez terytorium Ukrainy. Polska, kraje bałtyckie i Ukraina sprzeciwiają się temu projektowi. Nord Stream 2 ma biec równolegle do uruchomionego w 2011 roku gazociągu Nord Stream. Partnerami rosyjskiego Gazpromu w tym projekcie są zachodnie firmy energetyczne: austriacka OMV, niemieckie BASF-Wintershall i Uniper, francuska Engie i brytyjsko-holenderska Royal Dutch Shell. Rosyjski Gazprom zapowiada, że po wybudowaniu Nord Stream 2 tranzyt przez Ukrainę może być utrzymany w pewnej skali”, przy czym strona ukraińska powinna uzasadnić celowość ekonomiczną nowego kontraktu” tranzytowego. ems/PAP.
