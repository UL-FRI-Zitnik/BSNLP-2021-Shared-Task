pl-1101
pl
2018-03-23
https://businessinsider.com.pl/wiadomosci/nord-stream-2-komentarz-mateusza-morawieckiego/rtrsnch
Premier: Nord Stream 2 - element szantażu i duże niebezpieczeństwo dla Europy

Coraz więcej krajów zdaje sobie sprawę, że Nord Stream 2 jest elementem geopolityki rosyjskiej, elementem szantażu - powiedział premier Mateusz Morawiecki. Jak stwierdził, ten projekt stanowi duże niebezpieczeństwo dla Europy. Premier był pytany na konferencji prasowej w Brukseli, czy w trakcie dyskusji dot. Rosji pojawił się temat Nord Stream 2, oraz jakie było polskie stanowisko w tej sprawie. - Tak, podczas tak długiej dyskusji, trudno żeby się nie pojawił ten wątek i chcę powiedzieć, że na pewno coraz więcej krajów zdaje sobie sprawę z tego, ż e Nord Stream 2 jest elementem geopolityki rosyjskiej, jest elementem szantażu, podobnie jak Nord Stream 1. I jako taki, ten projekt stanowi duże niebezpieczeństwo dla Europy, a w szczególności dla Ukrainy, pośrednio również dla Polski - podkreślił Morawiecki. Szef polskiego rządu powiedział też, że rozmawiał o tym projekcie podczas spotkania z premierem Szwecji. Jak dodał, "Polska optuje za tym, razem z Komisją Europejską, żeby prawo europejskie było tutaj w pełni wykonywane, w pełni respektowane". Nord Stream 2 to projekt liczącej 1200 km dwunitkowej magistrali gazowej z Rosji do Niemiec przez Morze Bałtyckie. Gazociąg ma być gotowy do końca 2019 roku, gdyż po tym roku Rosja zamierza przestać przesyłać gaz rurociągami biegnącymi przez terytorium Ukrainy. WARTO WIEDZIEĆ:
