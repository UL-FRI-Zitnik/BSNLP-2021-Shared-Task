cs-106
cs
2018-05-22
http://www.prvnizpravy.cz/zpravy/zpravy/rusko-bulharsku-ale-vy-jste-sami-propasli-svoji-sanci-na-rusky-plyn/
Rusko Bulharsku: Ale vy jste sami propásli svoji šanci na ruský plyn!

Oficiálně to vedení Ruska nijak nekomentovalo, ale řada ruských médií a představitelů tento požadavek přijala s chladem. Vlivný ruský senátor Alexej Puškov Bulharsku připomněl, že hrubou bulharskou chybou byla likvidace projektu „South Stream“ v roce 2014. Politik poznamenal, že Turecko v té době využilo šanci. A Německo nyní buduje „Nord Stream-2". „Dobrá lekce pro Sofii," uvedl Puškov na svém twitterovém účtu.

Rusko nemůže s Bulharskem stavět žádný společný projekt, protože bulharská strana neplní své sliby, reagoval pro ruský tisk ředitel Institutu pro národní energetiku Sergej Pravosudov, který komentoval slova bulharského prezidenta Rumena Radeva, že stát potřebuje přímé dodávky ruského plynu přes Černé moře. „Zpočátku, jak si vzpomínáme, byl „South Stream" plánován před „Tureckým proudem", který měl měl jít právě přes Bulharsko. Ukázalo se však, že Bulharsko nejprve vydalo povolení k výstavbě tohoto plynovodu a poté toto rozhodnutí zrušilo - poté, co jim Američané řekli, že je lepší, aby to nebylo. Rusko s touto zemí nemůže udělat jediný společný projekt, protože nejprve slibují, že udělají všechno, pak nic neudělají,“ poznamenal. Nutno dodat, že k likvidaci „Jižního proudu“ přispěla svým nátlakem na Bulharsko i Evropská unie. Nicméně Rusko úplně nad Bulhary hůl neláme. Jak Rusové upozorňují, po roce 2019 může Bulharsko začít přijímat ruský plyn plynovodem „Turkish Stream“. A „Gazprom“ studuje varianty prodloužení „Tureckého proudu“ jak přes Bulharsko či Srbsko nebo přes Řecko a Itálii.
