cs-87
cs
2018-04-10
http://ekonomika.eurozpravy.cz/evropa/220372-merkelova-resila-nord-strem-2-porosenko-chce-po-vzoru-usa-nove-protiruske-sankce/
Merkelová řešila Nord Strem 2, Porošenko chce po vzoru USA nové protiruské sankce

Nord Stream 2 ruského plynárenského koncernu Gazprom spočívá v rozšíření stávajícího plynovodu Nord Stream. Na financování projektu se podílí také pět evropských firem - německé Uniper a Wintershall, britsko-nizozemská Shell, rakouská OMV a francouzská Engie. Nord Stream 2 má být hotový do konce příštího roku. Chystaný plynovod je trnem v oku především Ukrajině a Polsku, ale i dalším státům jako jsou Česko a Slovensko. Podle těchto zemí jde stavba proti zájmům EU a obsahuje riziko další destabilizace Ukrajiny. "Mluvili jsme spolu podrobně i o tomto tématu. Samozřejmě jsem si pozorně poslechla ukrajinské pochyby," uvedla dnes Merkelová, která podle svých slov i v pondělí v telefonátu s ruským prezidentem Vladimirem Putinem zdůraznila, že není možné, aby Ukrajina kvůli plynovodu Nord Stream 2 zcela ztratila význam při transportu zemního plynu.
