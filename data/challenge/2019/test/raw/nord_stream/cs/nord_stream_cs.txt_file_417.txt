cs-417
cs
2018-09-20
https://www.euro.cz/byznys/zemni-plyn-od-trumpa-rozdeluje-evropu-polaci-a-ukrajinci-jej-chteji-nejvic-1422052#utm_source=euro&utm_medium=selfpromo&utm_campaign=eurorss
Trumpův zemní plyn rozděluje Evropu. Poláci a Ukrajinci po něm touží, Němci ho nepotřebují


Energetická politika Evropské unie rozděluje členské země. Spor panuje zejména o projekty, které si vzájemně konkurují. Na jedné straně Nord Stream II zvyšuje kapacitu dodávek ruského plynu do Německa. Na druhé straně EU podpořila výstavbu terminálů pro zkapalněný zemní plyn Největší terminál v Evropě má vzniknout po rozšíření na severu Polska ve Svinoústí. Zatím využívá zejména dodávky LNG z Kataru, v následujících letech by se měly zvýšit dodávky pocházející z břidlicových nalezišť ve Spojených státech. Na setkání zástupců států střední a východní Evropy v Bukurešti sdružených do Iniciativy Trojmoří došlo ke kritice výstavby plynovodu Nord Stram II ze strany Polska a také Ukrajiny, která se účastnila doprovodného ekonomického fóra. Těmto státům vadí, že projekt obchází jejich území. Kromě toho, že přijdou o tranzitní poplatky za přepravený zemní plyn, se obávají většího ekonomického tlaku Kremlu. Naopak podporují výstavbu terminálů LNG . Kromě Polska se má další terminál vybudovat na chorvatském ostrově Krk. Nord Stream ano, South Stream ne. Jihoevropské státy se kvůli sankcím uvaleným na Rusko musely vzdát projektu South Stream, naopak Nord Stream II německý ministr zahraničí Heiko Mass na setkání označil za čistě ekonomický a nikoliv politický projekt. To ukazuje dvojkolejnost přístupu Bruselu, napsal německý deník Naopak americký ministr energetiky Rick Perry v Bukurešti lobboval za dovoz amerického zemního plynu, který sníží závislost Evropy na ruských dodávkách. Varoval před ruským agresivním chováním.
