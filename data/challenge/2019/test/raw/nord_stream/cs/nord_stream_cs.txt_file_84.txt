cs-84
cs
2018-04-11
https://www.novinky.cz/zahranicni/evropa/468859-exkancler-schussel-bude-pracovat-pro-ruskou-firmu.html
Exkancléř Schüssel bude pracovat pro ruskou firmu

Schüssel ale není jediný bývalý evropský politik, který působí v ruských firmách. Například rakouský exministr financí Hans-Jörg Schelling se stal poradcem v rámci chystaného projektu německo-ruského plynovodu Nord Stream 2. Bývalý německý kancléř Gerhard Schröder zasedá v dozorčí radě ruského ropného koncernu Rosněfť, připomíná server. MTS je soukromý koncern, který patří z více než 50 procent společnosti AFK Sistěma ruského miliardáře Vladimira Jevtušenka. V Rusku má MTS zhruba 80 miliónů zákazníků, dalších asi 30 miliónů lidí jeho služeb využívá na Ukrajině, v Bělorusku, Arménii či Turkmenistánu. Koncern má zhruba 80 tisíc zaměstnanců. Lidovec Schüssel byl rakouským kancléřem v letech 2000 až 2007. Vládu tehdy vytvořil se Svobodnou stranou Rakouska (FPÖ), což vyvolalo masové protesty Rakušanů i sankce ze strany Evropské unie.
