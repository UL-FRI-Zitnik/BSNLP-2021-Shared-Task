cs-232
cs
2018-07-02
http://oenergetice.cz/plyn/plynovod-nord-stream-2-bude-financovan-navzdory-americkym-sankcim/
Plynovod Nord Stream 2 bude financován navzdory americkým sankcím


Německý deník Handelsblatt uvedl , že Gazprom by proto mohl v případě potřeby pokračovat s projektem dokonce bez evropských partnerů. Východoevropské a pobaltské státy se obávají, že plynovod zvýší závislost Evropy na ruském plynu a oslabí lukrativní přepravní cestu přes Ukrajinu. Spojené státy výstavbě plynovodu také oponují a tvrdí, že by mohl ohrozit energetickou bezpečnost Evropy. Ukrajina je závislá na tranzitních poplatcích a je v neustálém konfliktu s Ruskem. USA proto nevyloučili sankce. Podle federálního ministerstva hospodářství má Německo příslib USA, že v současné době neudělí žádné sankce vůči výstavbě Nord Stream 2. Corcoran dále uvedl, že sankce proti Rusku mohou dokonce způsobit více možností financování pro Nord Stream 2, protože pomohly zvýšit cizí devizové rezervy Moskvy. Zdvojnásobení kapacity přes Baltské moře do Německa. Nový plynovod zdvojnásobí exportní kapacitu Ruska do Německa na 110 miliard kubických metrů ročně. Konsorcium Nord Stream 2, iniciativa pěti evropských společností a Gazprom, zahájila přípravné práce na plynovodu v zálivu Greifswald u německého pobřeží minulý měsíc. Polovinu z plánovaných celkových nákladů ve výši 9,5 miliardy euro zafinancuje Gazprom, zbylou polovinu 5 západoevropských energetických společností.
