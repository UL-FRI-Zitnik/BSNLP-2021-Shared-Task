cz-75
cs
2018-08-10
https://ekonomika.eurozpravy.cz/evropa/231844-ryanair-ochromila-stavka-v-nekolika-evropskych-zemich-stovky-letu-zruseny/
Ryanair ochromila stávka v několika evropských zemích, stovky letů zrušeny

Piloti protestují proti pomalému postupu rozhovorů o pracovních podmínkách. Irské nízkonákladové aerolinky byly nucené zrušit zhruba 400 z 2400 plánovaných letů, což se dotýká kolem 55.000 cestujících. V Německu bylo zrušeno 250 letů. Znamená to komplikace pro více 42.000 lidí. Cestující si mohli rezervovat jiný let, nebo požadovat vrácení peněz, napsala agentura DPA. Ryanair létá do desítek zemí, včetně ČR. Loni v prosinci se firmě podařilo odvrátit rozsáhlé stávky, když se poprvé ve své historii rozhodla uznat odborové svazy. Od té doby ale nedokáže s řadou z nich uzavřít kolektivní smlouvy.
