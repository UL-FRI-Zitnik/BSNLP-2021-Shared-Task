cz-76
cs
2018-08-09
https://zpravy.aktualne.cz/ekonomika/nizozemsti-piloti-ryanairu-se-mohou-zapojit-do-patecni-stavk/r~1ea89b789c0d11e8b295ac1f6b220ee8/?utm_source=mediafed&utm_medium=rss&utm_campaign=mediafed&redirected=1533845862
Nizozemští piloti Ryanairu se mohou zapojit do páteční stávky

Nizozemští piloti se mohou zapojit do páteční stávky v irské nízkonákladové letecké společnosti Ryanair. Rozhodl o tom dnes večer nizozemský soud. Zamítl tak žádost firmy, aby nizozemským pilotům Ryanairu stávku zakázal. Ryanair nicméně po rozhodnutí soudu uvedl, že v důsledku protestu nizozemských pilotů nebudou v pátek zrušeny žádné lety. Soud podle agentury Reuters nepřijal argument Ryanairu, že piloti s vyhlášením své účasti na stávce čekali příliš dlouho, takže firmě neposkytli dost času, aby se na jejich protest připravila.
