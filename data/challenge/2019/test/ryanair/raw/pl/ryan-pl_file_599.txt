pl-599
pl
2018-08-10
https://www.polskieradio.pl/42/273/Artykul/2177150,Czy-za-loty-odwolane-z-powodu-strajku-przez-Ryanaira-przysluguje-odszkodowanie
Czy można dostać odszkodowanie za odwołane loty Ryanaira?

- Przede wszystkim pasażer ma prawo zwrotu kosztów biletu lub linia lotnicza powinna zaproponować pasażerowi możliwość lotu w innym terminie. Wybór należy do pasażera - wyjaśniła. Natomiast jeśli chodzi o odszkodowanie, czyli dodatkowe uprawnienie pasażera - zdaniem Katarzyny Słupek - sprawa się nieco komplikuje. Tym razem jest strajk, czyli nadzwyczajna okoliczność. - I właśnie nadzwyczajne okoliczności wyłączają odpowiedzialność przewoźnika jeśli chodzi o wypłatę odszkodowania. Czy strajk jest taką nadzwyczajną okoliczności, nie jest jednoznaczne, to zależy od indywidualnej sytuacji. Czy na przykład przewoźnik mógł zapobiec strajkowi - dodała. Czy pasażerom należny się odszkodowanie za ten konkretnie przypadek, czyli odwołane loty z powodu strajku załogi Ryanaira? Będzie to oceniał Urząd Lotnictwa Cywilnego, jeśli trafią do niego konkretne skargi - wyjaśniła. Bo strajk może być uznany za okoliczność nadzwyczajną, a wtedy przewoźnik jest zwolniony z wypłaty odszkodowań. Jednak nasz gość zachęca do składania reklamacji. A odszkodowanie zależy od długości trasy, wypłacane jest w wysokości od 250 euro do 600 euro. Naczelna Redakcja Gospodarcza, Sylwia Zadrożna, kw
