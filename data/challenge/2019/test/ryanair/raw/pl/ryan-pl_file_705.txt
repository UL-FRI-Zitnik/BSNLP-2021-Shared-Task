pl-705
pl
2018-09-18
https://wiadomosci.wp.pl/ryanair-zapowiedzial-strajk-na-28-wrzesnia-zostanie-odwolanych-wiele-lotow-6296624801023617a
Ryanair zapowiedział strajk na 28 września. Zostanie odwołanych wiele lotów

.

Piloci oraz personel pokładowy Ryanaira zapowiedział na 28 września 2018 roku 24-godzinny strajk. Wezmą w nim udział pracownicy pięciu krajów: Włoch, Hiszpanii, Belgii, Portugalii i Holandii. Będą odwoływane loty.

28 września 2018 – największy strajk w historii Ryanaira. Jak podaje Yves Lambot, rzecznik belgijskich związków zawodowych pilotów i personelu tego dnia ma zostać odwołanych ponad 600 lotów. Problemy dotkną także pasażerów z Polski. Strajkować będą piloci oraz personel pokładowy z pięciu krajów: Wloch, Hiszpanii, Belgii, Portugalii i Holandii. Odwołane będzie również część lotów do i z Polski oraz Wielkiej Brytanii.

Personel Ryanair strajkuje. Zgodnie z zapowiedzią pasażerowie, których loty zostaną odwołane zostaną o tym poinformowani e-mailem lub SMS-em. Zostanie im zaoferowana zmiana terminu lotu lub zwrot kosztów biletu. W Polsce strajk odczują pasażerowie podróżujący do i z Wrocławia, i Krakowa.
