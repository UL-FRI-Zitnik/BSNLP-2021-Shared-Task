bg-1113
bg
2018-05-08
http://www.pan.bg/view_article-61-430063-bylgarin-ot-rim-s-nashi-sredstva-uspyahme-da-si-kupim-bileti.html
Българин от Рим: С наши средства успяхме да си купим билети

На повечето българи бил предложен вариант да ползват друг полет на компанията за възможно най-близките дестинации до България Близо 200 българи бяха блокирани на Летище Чампино в Рим, след като полет за София на нискобюджетна авиокомпания бе отменен. „С наши средства успяхме да си купим билети за утре. Ще пътуваме с „България ер”, заяви „Здравей, България” по NOVA Огнян Манолев, един от останалите в италианската столица пътници. „Ние сме две семейства от по трима човека – с две малки деца. Билетите обратно до България ни излязоха около 950 лева. Плюс хотел за около 350 лева за тези две нощи. Ако пресметна и разходите за храна, всичко дотук излезе около 1500 лева”, обясни Манолев. Той посочи, че веднага след отмяната на полета е бил направен списък, по който хората да получат места на полети за България или съседни държави, но само на една авиокомпания. „180 човека ги наредиха на една опашка и за всеки даваха индивидуално решение – виждат където има свободно място в някой от полетите на „Райънеър” и ги слагат там – човекът, семейството и така за всеки ден, ако има 3-4 или 5 места, отиват първите и така другите остават за събота, неделя, а може и за другия месец евентуално” каза Манолев. „Вероятно ще заведем някакви дела, за да си възстановим сумите”, подчерта той. На повечето българи бил предложен вариант да ползват друг полет на компанията за възможно най-близките дестинации до България. Източник:''Vesti.bg''; Nova.bg Редактор: Николай Киров.
