bg-18
bg
2018-02-14
https://www.investor.bg/evropa/334/a/germanskiiat-gazov-operator-predvijda-severen-potok-2-v-planovete-si-255794/
Германският газов оператор предвижда „Северен поток“ 2 в плановете си

Германският оператор на газовата мрежа FNB Gas е изготвил план за развитието си в следващите десет години, в който се предвижда инфраструктура за разширението на Северен поток“. Планът е публикуван за обществено обсъждане на страницата на оператора и заинтересованите страни могат да изразяват становища по него до 2 март. Като цяло в периода 2018-2028 г. компанията предвижда проекти на стойност 7 млрд. евро, които да гарантират сигурността на доставките на природен газ. Това означава разширение на газопреносната мрежа с нови 1 390 километра газопроводи и компресорни станции, които да задоволят нуждите на Германия и страните от Централна Европа. Сред проектите е и газопроводът Eugal, по който ще тече газът, идващ от точката Любмин 2“, и планираният Северен поток“ 2. Чрез този газопровод руският газ ще бъде разпределян в региона, включително и в Чехия, пише в съобщението на FNB Gas.

Операторът посочва, че разходите за този проект ще бъдат изцяло покрити от тарифите за доставка на природен газ. Разширението на Северен поток“ предизвиква сериозни спорове между страните от ЕС. Проектът предвижда изграждането на още две тръби по дъното на Балтийско море, а опасенията на противниците на газопровода са, че така само ще се засили руската доминация в Европа. Европейските институции също са против идеята. Преди дни обаче Германия

. Сега от проектната компания Nord Stream 2 очакват разрешението и от другите държави, през чиято територия ще преминава проекта Швеция, Дания и Финландия.
