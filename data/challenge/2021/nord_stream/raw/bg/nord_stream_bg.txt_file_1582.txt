bg-1582
bg
2018-05-09
http://bnr.bg/post/100968725
Полша започна разследване на „Газпром“ заради „Северен поток 2“

Полското управление за защита на конкуренцията и потребителите започна разследване на „Газпром“ и на още пет компании – Engie, Uniper, OMV, Shell и Wintershall за газопровода „Северен поток 2“. Това се казва в официално съобщение на управлението. „Преди две години компанията, която трябва да изгражда газопровода, не получи разрешение. Без значение от нашите възражения обаче беше взето решение проектът да бъде финансиран“, заяви шефът на управлението Марек Нечял. При нарушаване на предписанията на управлението по конкуренцията на компанията нарушителка може да бъде наложена глоба, се уточнява в съобщението. „Северен поток 2“ е планиран с две тръби от Русия през Балтийско море до Германия. Общият капацитет е 55 милиарда кубични метра газ годишно и по първоначални оценки ще струва 9,5 милиарда евро. Проектът обаче се сблъсква с редица трудности от правен характер и среща съпротива от множество страни членки на ЕС.

Производствените цени в САЩ отбелязаха по-слабо от очакваното повишение през миналия месец, показват данни на Департамента по труда, които сякаш сигнализират, че инфлационният натиск във водещата световна икономика остава относително сдържан. Индексът на производствените цени (PPI индекс), измерващ ценовите промени на изхода на американските..
