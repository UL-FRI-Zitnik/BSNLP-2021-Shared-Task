bg-1568
bg
2018-05-03
https://www.investor.bg/evropa/334/a/germaniia-zapochna-da-stroi-priematelniia-terminal-na-severen-potok-2-260490/
Германия започна да строи приемателния терминал на "Северен поток" 2

В германския град Любмин започна строителството на приемателния терминал на "Северен поток" 2, съобщава ДПА. Терминалът и административни сгради по проекта ще бъдат изградени на площ от 6 хектара, обясни говорител на дъщерната компания на "Газпром" по проекта пред агенцията. През март Берлин издаде всички

Дания анализира особено внимателно строителството, защото тръбите минават през териториалните ѝ води, а не само през изключителната икономическа зона на страната в Балтийско море. Плановете на "Газпром" са газопроводът да бъде въведен в експлоатация в края на 2019 година. Тръбите ще са с максимален капацитет от 55 млрд. куб. метра природен газ годишно. Трасето повтаря съществуващия "Северен поток" със същия капацитет. Новият газопровод обаче повдига редица въпросителни в ЕС относно зависимостта на общността от руския природен газ. Срещу него се обявяват множество държави в Източна Европа, а Германия, която е най-големият привърженик на проекта, обещава, че ще бъдат създадени механизми, които да гарантират, че Украйна ще запази своята роля на транзитна страна на руския природен газ. Стойността на "Северен поток" 2 е към 9,5 млрд. евро. Финансови партньори на "Газпром" в този проект са пет европейски енергийни гиганта - Uniper, Wintershall, OMV, Engie и Shell.
