bg-55
bg
2018-06-28
https://www.investor.bg/evropa/334/a/severen-potok-2-si-osiguri-polovinata-ot-nujnite-sredstva-za-stroitelstvoto-263771/
"Северен поток" 2 си осигури половината от нужните средства за строителството

Строителството може да започне още това лято въпреки готвени спънки от Дания, смята финансовият директор на проектната компания Nord Stream 2 AG

Акционерите в "Северен поток" 2 вече са инвестирали 4,8 млрд. евро в развитието на газопровода, заяви финансовият директор на проектната компания Nord Stream 2 AG Пол Коркоран пред журналисти по време на 27-та Международна газова конференция, която се провежда във Вашингтон. Това означава, че половината от парите за строителството на газопровода вече са събрани. По проект цената ще бъде около 9 млрд. евро.

Към юни "Газпром" е осигурил 2,4 млрд. евро от събраната сума, посочва ТАСС. Газовият гигант държи 50% от проекта. Останалите средства идват от петте финансови инвеститори - Shell, OMV, Uniper, Wintershall и Engie. От компанията се надяват да успеят да наберат допълнително финансиране в размер на 4-5 млрд. евро и да реализират проекта. В допълнение и 96% от тръбите вече са доставени и строителството може да започне още това лято - Пред проекта стои само още една спънка - разрешителното от Дания. , които предвиждат още една оценка за инфраструктурни проекти - на политическия риск. Финансовият директор на Nord Stream 2 обаче не смята, че това ще бъде сериозен проблем. Според Коркоран, ако датските власти не дадат зелена светлина на строителството, то маршрутът на "Северен поток" 2 просто ще бъде променен и ще заобиколи териториалните води на Дания. Това едва ли ще се отрази съществено на сроковете за реализация и стойността на проекта, посочва той. По сегашния проект през териториалните води на Дания ще преминат около 10% от целия маршрут на "Северен поток" 2.
