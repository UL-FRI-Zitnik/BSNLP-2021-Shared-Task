bg-1017
bg
2018-06-18
http://www.dnesplus.bg/News.aspx?n=842925
РИА-Новости: Полша оказва натиск върху ЕС заради Северен поток 2

. 18.06.2018 09.34 Полша иска от ЕС да ускори работата по измененията в газовата директива на Европейския съюз, която ще усложни строителството на газопровода "Северен поток" 2. Това съобщи зам.-министърът на енергетиката на Полша Михал Куртика за Полско радио. През ноември 2017 година Европейската комисия предложи да се внесат изменения в газовата директива на ЕС, но България, която оглавяваше Евросъюза, се ограничи със срещи на експерти и забави темпа на работа над документа. Според новата редакция на документа всички газопроводи, в т.ч. и чуждестранни, които минават по морски път, трябва да се подчиняват на законодателството на ЕС. Посланиците на ЕС трябва да се заемат с измененията на газовата директива в края на юни. От 1 юли председателството на ЕС преминава към Австрия. Куртика отбелязва, че Полша очаква от австрийците обективност, а не защита на собствените интереси. "Страната председател трябва да се държи неутрално. Ще напомняме, че управлението на ЕС трябва да бъде прозрачно и да предизвиква доверие", заяви той. Проектът "Северен поток" 2 предполага изграждането на две тръби на газопровода с обща пропускателна способност 55 милиарда кубически метра газ годишно от Русия през Балтийско море до Германия. Горивната магистрала е планирана да премине редом със "Северен поток". Срещу проекта се обявяват някои страни - на първо място Украйна, която се опасява да не загуби доходите от транзита на руски газ, и САЩ, които имат амбициозни планове за експорт на свой сгъстен природен газ към Европа. Освен това Латвия, Литва и Полша са заявявали съвместно, че не одобряват изграждането на "Северен поток" 2. Лидерите им са сигурно, че това е политически проект. Русия неведнъж е призовавала да не се възприема газопроводът като инструмент за влияние. Според Владимир Путин Москва гледа на проекта като изцяло икономически. /РИА-Новости Днес+
