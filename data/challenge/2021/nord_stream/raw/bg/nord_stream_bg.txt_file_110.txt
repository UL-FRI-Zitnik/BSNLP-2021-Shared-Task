bg-110
bg
2018-11-12
https://business.dir.bg/kompanii/shveytsariya-arestuva-dohodi-na-gazprom-ot-severen-potok
Швейцария арестува доходи на „Газпром“ от "Северен поток"

Съдът в Швейцария е наложил арест на доходи, които регистрираната в страната компания на "Газпром"- Nord Stream AG - изпраща в Москва, съобщи finanz.ru. Решението е в рамките на обезпечителни мерки зъа изпълнение решението на Стокхолмския арбитраж между руската компания и украинската "Нафтогаз". Всички доходи, които получава Nord Stream AG, призна и "Газпром" в проспекта на еврооблигациите, окито компанията пуска, за да финансира новия си проект "Северен поток-2". Арестувани са само доходите от транзита на руски газ, а не тези от продажбата му в Европа, уточняват от медията. Очаква се "Газпром" да оспори решението пред швейцарския съд. Това вече стана веднъж и арестът на имущество на руската компания бе отменен, поради факта, че делът от 51% в Nord Stream AG "Газпром" е заложил по кредит от 1.8 милиарда долара във френската банка Societe Generale.
