bg-1790
bg
2018-06-28
https://frognews.bg/novini/daniia-blokira-severen-potok-2.html
Дания блокира ”Северен поток 2”? 0 | 758 | 28.06.2018

Датският премиер Ларс Льоке Расмусен обяви, че е внесъл в парламента законопроект за обсъждане на газопровода ”Северен поток 2”, който ще свързва Германия и Русия.

Расмусен уточни, че проектозаконът може да забави минаването на тръбите през датска територия или да се наложи вето върху строителството. Датските парламентаристи ще обсъждат ефектите от "Северен поток 2" върху външната политика. Наред с това премиерът на Дания поиска общоевропейско обсъждане, което да включва и въпроса за транзитната роля на Украйна в преноса на синьо гориво. Ларс Льоке Расмусен обясни идеите си на съвместен брифинг с премиера на Украйна. Володимир Гройсман, според когото "Северен поток 2" не е просто газопровод, а нов вид хибридно оръжие, което ще постави всички страни потребители на газ в робство. Сред политиците в Дания липсва пълен консенсус относно газопровода. Проектът вече получи разрешителни от Германия, Финландия и Швеция. Големите противници на "Северен поток 2" са САЩ, Украйна и Полша. Неотдавна се появи информацията, че президентът на САЩ Доналд Тръмп обмисля налагането на санкции срещу компании, които са ангажирани с изграждането на газопровода.
