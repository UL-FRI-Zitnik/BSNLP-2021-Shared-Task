bg-646
bg
2018-02-20
http://banks.dir.bg/2018/02/20/news26901201.html
Без ”Северен поток-2” поискаха в Германия

Група немски депутати публикуваха съвместно заявление срещу строителството на газопровода "Северен поток-2". Политиците са от Християн-демократическия съюз, от Християн-социалния съюз, от партията на Зелените и от Свободната демократична партия, съобщи "Дойче веле". Според тях е напълно недопустимо Германия да се договаря с Русия през главите на своите партньори в Европейския съюз. Депутатите се опасяват, че водената в момента политика от правителството в Берлин по въпроса може да раздели опасно Европейския съюз. Срещу строителството на газопровода категорично се обявиха прибалтийските републики, Швеция, Дания, Полша, Словакия и Украйна. Започването на строителството на "Северен поток-2" се предвижда да започне тази година и да приключи до края на 2019 година.
