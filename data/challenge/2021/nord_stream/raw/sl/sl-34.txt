sl-34
sl
2018-11-21
http://www.slovenskenovice.si/novice/svet/clanek/groza-3-svetovna-vojna-v-evropi-do-konca-leta-2019-114959
Groza: 3. svetovna vojna v Evropi do konca leta 2019?

Presenetilo vas bo, katere države naj bi postale zaveznice.

KIJEV – Poljski premier Mateusz Morawiecki je dejal, da bi Rusija prav lahko napadla Ukrajino po začetku obratovanja plinovod Severni tok 2. Slednji bo namreč do konca leta 2019 podvojil zmogljivosti obstoječega plinovoda Severni tok 1 in omogočil Rusiji, da obide Ukrajino. Po besedah poljskega premiera bio sledila agresija, saj bi ukrajinski plinski sistem prenehal igrati pomembno vlogo za Rusijo.

Mogočna ruska vojska

Dodaja, da Rusije ne bo nič več ustavilo, da bi napadla Kijev, pri čemer poudarja, da Moskva vsa sredstva od prodanega plina vlaga v posodobitev lastne vojske. »Kapitali so tako pohlepni, da vam bodo prodali vrv, s katero se boste potem obesili,« je zaključil poljski premier citirajoč Lenina . Na drugi strani pa Ukrajina napoveduje vojno z Rusijo.

»Rusija lahko zapre Azovsko morje za ukrajinske ladje, vendar bi to lahko pripeljalo do velike vojne med državama,« je v svojem članku za Apostrof general podpolkovnik Igor Romanjenko . Meni, da bi vojaški konflikt z Moskvo za Kijev bil brezizhoden, ker se ne bi mogli sploh odzvati na rusko vojsko. Dodal je, da Zahod ne bo poslal vojakov v Ukrajino, ker se boji, da se bo začela tretja svetovna vojna. Edina pomoč, na katero lahko Kijev računa, je diplomatska in gospodarska.

ZDA bodo plinovod preprečile

Ameriški državni sekretar Mike Pompeo pa je medtem prepričan, da bodo ZDA še naprej sodelovale z Ukrajino, da bi ustavile projekt nemško-ruskega plinovoda Severni tok 2, poročajo ukrajinski mediji. »Še naprej bomo sodelovali, da bi preprečili Severni tok 2, projekt, ki spodkopava gospodarsko in strateško varnost Ukrajine in grozi, da bo še bolj ogrozil suverenost evropskih držav, ki so odvisne od ruskega plin.« »Ne želimo, da bi naši evropski prijatelji postali plen politične in gospodarske manipulacije, ki jo Rusija poskuša narediti v Ukrajini, ker se je odločila zavrniti sovjetske okove ,« zaključi po sestanku z a ukrajinskim šefom diplomacuje Pavlom Klimkinom .

Po drugi strani Nemčija ob podpori Francije in Avstrije trdi, da bo novi plinovod zagotavljal stabilnejšo in cenejšo oskrbo s plinom.
