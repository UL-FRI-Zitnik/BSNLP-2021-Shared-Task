pl-306
pl
2018-03-05
http://www.dw.com/pl/nord-stream-2-ekspertyza-zaprzecza-komisji-europejskiej/a-42836254
Echa gospodarcze Nord Stream 2: Ekspertyza zaprzecza Komisji Europejskiej Planowane przez Komisję Europejską obwarowania dla gazociągu Nord Stream 2 są niedopuszczalne – stwierdzili eksperci.

Obwarowania planowane przez Komisję Europejską w sprawie budowy drugiej nitki gazociągu Nord Stream 2 są zdaniem ekspertów niedopuszczalne. Jak stwierdza się w dokumencie wydanym przez prawników Rady Unii Europejskiej, obwarowania takie byłyby sprzeczne z Konwencją ONZ o prawie morza. Poufny dokument został opublikowany na portalu Politico. Rada potwierdziła w poniedziałek (5.03.2018) jego autentyczność. Pisaliśmy już: Niemcy: Zielone światło dla Nord Stream 2 Nowa nitka Gazociągu Północnego z Rosji do Niemiec miałaby powstać do końca 2019 r., równolegle do istniejącej już trasy. Ponieważ projekt ten jest kontrowersyjny w UE, Komisja Europejska od miesięcy szuka rękojmi, by móc rozmawiać z Rosją ws. eksploatacji gazociągu. W listopadzie 2017 r. przedłożyła ona plany zmian w dyrektywie gazowej. Dla Nord Stream 2 miałyby obowiązywać ostre ograniczenia. Między innymi identycznym podmiotem nie mógłby być właściciel i eksploatator rurociągów. Eksperci w zakresie prawa z Rady Unii Europejskiej doszli do wniosku, że tego rodzaju nowe przepisy nie mogłyby zostać zastosowane w przypadku Nord Stream 2. Unia Europejska nie posiada bowiem kompetencji, by odpowiednie przepisy rozciągnąć na gazociągi prowadzące na dnie morza przez wyłączną strefę ekonomiczną państw członkowskich UE. Do tej pory dyrektywa ta obowiązywała trasy przepływu prowadzące między państwami członkowskimi. Pisaliśmy już: Grupa niemieckich posłów do PE i Bundestagu broni w FAZ Nord Stream 2 Niemieckie władze w ubiegłych tygodniach wydały już pierwsze częściowe zezwolenia dla budowę Nord Stream 2. Brak jeszcze zezwoleń w innych państwach UE i Rosji. Kraje Europy Środkowej (w tym Polska ) krytykują Nord Stream 2, ostrzegając, że Rosja miałaby tą drogą jeszcze większy wpływ na zaopatrzenie UE w gaz.
