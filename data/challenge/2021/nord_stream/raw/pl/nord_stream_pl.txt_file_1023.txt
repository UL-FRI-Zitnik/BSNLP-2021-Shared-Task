pl-1023
pl
2018-03-20
http://wyborcza.pl/7,155290,23165993,duda-i-morawiecki-odpuscili-nord-stream-2-bo-psuje-image-relacji.html?disableRedirects=true
Duda i Morawiecki odpuścili Nord Stream 2. Bo psuje image relacji z Niemcami?

Po rozmowach kanclerz Angeli Merkel z prezydentem Andrzejem Dudą i premierem Mateuszem Morawieckim cisza o gazociągu Nord Stream 2, który Gazprom szykuje dzięki wsparciu Berlina.

Budowa przez Gazprom nowego gazociągu Nord Stream 2 do Niemiec, który ma zwiększyć zależność Europy od rosyjskiego gazu, miała być jednym z najważniejszych tematów rozmów kanclerz Angeli Merkel z prezydentem Andrzejem Dudą i premierem Mateuszem Morawieckim. Tak w poniedziałek rano, kilkanaście godzin przed wizytą Merkel w Warszawie, zapowiadał w Radiu RMF FM wiceminister spraw zagranicznych Konrad Szymański. Inwestycji Gazpromu sprzeciwiają się Polska i pozostałe państwa Europy Środkowej, a także wielu urzędników Komisji Europejskiej i polityków z Europy Zachodniej, również z Niemiec. Jednak Gazprom szykuje tę inwestycję głównie dzięki poparciu rządu Niemiec, który torpeduje nawet zabiegi Komisji Europejskiej starającej się podporządkować eksploatację Nord Streamu 2 unijnym...
