pl-1461
pl
2018-05-03
https://dorzeczy.pl/swiat/63370/Niemcy-Ruszyla-budowa-gazociagu-Nord-Stream-2.html
Niemcy: Ruszyła budowa gazociągu Nord Stream 2

Przedstawiciel Gazpromu powiedział niemieckiej agencji dpa, że budowa gazociągu przebiega zgodnie z planem. Pod koniec 2019 roku drugą nitką Nord Stream do Niemiec ma być dostarczanych 55 mld metrów sześciennych rosyjskiego gazu rocznie. Jak przypomina Deutsche Welle, poza Niemcami zgodę na budowę blisko 1200-kilometrowego podmorskiego odcinka Nord Stream 2 wyraziła już Finlandia. Nie ma jeszcze decyzji Szwecji i Danii. "Przeciwne budowie Nord Stream 2 są kraje bałtyckie oraz Polska. Również wielu polityków niemieckich oraz prezydent USA Donald Trump krytykuje tę inwestycję. Oficjalnie jednak rząd Niemiec stoi na stanowisku, że chodzi tutaj o przedsięwzięcie biznesowe" – informuje DW.
