pl-322
pl
2018-06-28
http://biznesalert.pl/pe-partnerstwo-wschodnie-nord-stream-2/
Parlament Europejski i Partnerstwo Wschodnie razem przeciwko Nord Stream 2

.



Rury służące do budowy Nord Stream. Fot. Gazprom.



Zgromadzenie przedstawicieli Parlamentu Europejskiego i parlamentów państw uczestniczących w Partnerstwie Wschodnim (Euronest) potępiło budowę gazociągu Nord Stream 2. – Zgromadzenie wyraziło zaniepokojenie w związku z budową Nord Stream, która będzie miała negatywny wpływ na dywersyfikację dostaw surowców energetycznych, podważając perspektywę rozwoju efektywnego energetycznie ekosystemu – czytamy w sprawozdaniu Euronest. Warto zaznaczyć, że zapis dotyczący krytyki budowy Nord Stream 2 został uwzględniony dzięki poprawce złożonej przez europosła, Andrzeja Grzyba z Europejskiej Partii Ludowej. Wczoraj zgromadzenie #EURONEST przyjęło sprawozdanie Komisji Bezpieczeństwa Energetycznego. Dzięki mojej poprawce znaczną większością przywrócona została krytyka #NS2 , która jeszcze dzień wcześniej została odrzucona na poziomie komisji. — Andrzej Grzyb  27 czerwca 2018 Euronest potępił również agresywną politykę zagraniczną Rosji, której celem jest podważenie integralności terytorialnej Ukrainy i Gruzji.
