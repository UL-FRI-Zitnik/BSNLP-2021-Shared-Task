pl-1462
pl
2018-05-04
https://www.polskieradio.pl/5/3/Artykul/2110715,W-Niemczech-rozpoczeto-budowe-gazociagu-Nord-Stream-2
Niemcy: ruszyła budowa gazociągu Nord Stream 2

W miejscowości Lubmin na wybrzeży Bałtyku rozpoczęła się budowa niemieckiego odcinka gazociągu Nord Stream 2. Przeciwko realizacji projektu protestuje m.in. Polska.

Niemiecka agencja prasowa DPA, powołując się na przedstawiciela Gazpromu, poinformowała, że w Lubminie rozpoczęto wykopy oraz wylewanie fundamentów pod budowę terminala odbioru rosyjskiego gazu, który ma płynąć gazociągiem Nord Stream 2. Prace prowadzone są na terenie o powierzchni 6 hektarów. Budowa rozpoczęła się, chociaż Gazprom nie ma jeszcze kompletu pozwoleń. Niemcy jako pierwsze wydały zgodę na realizację inwestycji, potem uczyniła to Finlandia, ale władze Szwecji i Danii jeszcze się wahają. Przeciwko budowie drugiej nitki gazociągu Nord Stream protestują m.in. Polska i kraje bałtyckie, twierdząc, że zwiększy on zależność Europy od dostaw rosyjskiego gazu. Zdaniem Komisji Europejskiej, projekt nie jest zgodny z celami Unii Energetycznej. Także amerykański Departament Stanu skrytykował inwestycję realizowaną przez rosyjski Gazprom, a finansowaną przez zachodnioeuropejskie koncerny energetyczne. Według założeń, nowy gazociąg pod dnem Bałtyku ma zostać oddany do użytku pod koniec przyszłego roku. IAR/agkm.

Przywódca Medżlisu Tatarów Krymskich Refat Czubarow: dla Putina Krym to viagra. Cały czas chce pobudzić rosyjski naród, twierdzi, że poprzez patriotyzm, choć wiemy, że to imperializm. A Krym, gdy wróci już w skład Ukrainy, powinien bazować na nowych zasadach prawnych. Przygotowujemy zmiany w konstytucji.

To ostatnia szansa, aby stać się Władimirem Wielkim i by odrodzić ZSRR w jego ”słowiańskim” jądrze – z Ukrainą, Białorusią – Putin, jak kot na mysz, cierpliwie wyczekuje na okazje, plany są gotowe - mówi portalowi PolskieRadio.pl znawca Rosji, Marcel Van Herpen.

Przez lata Rosji udało się zbudować strefy antydostępowe A2/AD - ograniczonego dostępu na terenie NATO – również w części terytorium Polski, Rumunii, państw bałtyckich. Proces ten obserwujemy od lat – mówi portalowi PolskieRadio.pl Joerg Forbrig z berlińskiego biura German Marshall Fund.
