cs-307
cs
2018-07-25
http://oenergetice.cz/plyn/v-nemecku-zacaly-pripravne-prace-na-pokladku-plynovodu-nord-stream-2/
V Německu začaly přípravné práce na pokládku plynovodu Nord Stream 2

U Lubminu na severu Německa začaly přípravné práce na položení plynovodu Nord Stream 2, který bude do Německa přivádět z Ruska plyn po dně Baltského moře. Dnes o tom informovala agentura DPA. V noci na dnešek u pobřeží zahájila práce technická loď, na jejíž palubě se bude potrubí svářet a následně ukládat na dno. Pokládka potrubí má začít v srpnu. Projekt Nord Stream 2, který si vyžádá investici 9,5 miliardy eur (skoro 244 miliard Kč), je v podstatě rozšířením současného potrubí. Od konce příštího roku by mělo z Ruska do Německa ročně proudit až 55 miliard krychlových metrů Proti plynovodu Nord Stream 2 dlouhodobě protestují některé státy střední a východní Evropy včetně Polska, Slovenska či Ukrajiny. Obávají se vyšší energetické závislosti na Rusku. Proti se stavějí také Spojené státy, což podle komentátorů souvisí se snahou USA prodávat do Evropy více svého zkapalněného plynu.
