cs-171
cs
2018-05-18
https://zahranicni.ihned.cz/c1-66142190-merkelova-miri-za-putinem-resit-plynovod-iranskou-jadernou-dohodu-i-syrii-debate-o-protiruskych-sankcich-se-vyhne
Merkelová míří za Putinem řešit plynovod, íránskou jadernou dohodu i Sýrii. Debatě o protiruských sankcích se vyhne

Německá kancléřka Angela Merkelová je první západní političkou, která se setká s Vladimirem Putinem od okamžiku, kdy se počtvrté stal ruským prezidentem. Na pořadu jednání bude především situace v Sýrii, na východě Ukrajiny a kolem íránského jaderného programu. „Nemůžeme ale vyloučit, že řeč půjde i o jiných tématech,“ řekl před setkáním v Soči Putinův mluvčí Dmitrij Peskov. V rozhovoru před cestou řekla Angela Merkelová německým médiím, že chce s Vladimirem Putinem hovořit o íránské jaderné dohodě. Americký prezident Donald Trump totiž vyhrožuje sankcemi evropským společnostem, které budou s Íránem obchodovat. Německé firmy shodou okolností patří mezi největší investory v Íránu. Kancléřka Merkelová se také při nedávné návštěvě Washingtonu neshodla s Donaldem Trumpem ohledně projektu plynovodu Nord Stream 2 po dně Baltského moře. jede také francouzský prezident Emmanuel Macron a japonský premiér Šinzó Abe.
