cs-223
cs
2018-07-09
http://oenergetice.cz/plyn/ukrajinsky-prezident-vyzval-eu-aby-zastavila-stavbu-plynovodu-nord-stream-2/
Ukrajinský prezident vyzval EU, aby zastavila stavbu plynovodu Nord Stream 2

Výstavba plynovodu Nord Stream 2, kterým by měl do Evropské unie po dně Baltského moře do Německa proudit ruský plyn, je podle ukrajinského prezidenta Petra Porošenka pro EU geostrategickým nebezpečím. Porošenko to řekl v Bruselu po jednání s předsedou Evropské komise (EK) Jeanem-Claudem Junckerem a Evropské rady Donaldem Tuskem. Projekt, který podporuje především Německo, nemůže být podle ukrajinského prezidenta výdělečný, takže postrádá tak ekonomický smysl.



Unii dnes vyzval, aby se společnými silami zasadila o ukončení projektu. Tusk v reakci připomněl, že Evropská komise usiluje o možnost uplatnit na Nord Stream 2 unijní energetická pravidla, plynovod však „některé členské země“ výrazně podporují.
