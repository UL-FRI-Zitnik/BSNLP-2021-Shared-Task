cs-441
cs
2018-09-23
https://ekonomika.idnes.cz/nord-stream-2-plynovod-baltske-more-duq-/eko-zahranicni.aspx?c=A180920_427991_ekonomika_tanc#utm_source=rss&utm_medium=feed&utm_campaign=ekonomikah&utm_content=main
Plynovod na dně Baltského moře rozděluje svět. Pro Česko je však přínosem

„Zkapalněný zemní plyn z USA míří do Německa. Otázkou není zda, ale kdy,“ prohlásil o víkendu náměstek amerického ministra energetiky Dan Brouillette. Americké firmy mohou podle něj začít s dodávkami během čtyř let. Svou roli ovšem hraje i cena. Americký plyn je totiž dražší. Přes všechny rozepře byla před časem stavba plynovodu, kterou financuje napůl ruský Gazprom a pětice evropských energetických firem, zahájena. Speciálně upravené lodě pokládají trubky jak u východoněmeckých břehů poblíž města Greifswald, tak ve finských vodách. Jde to svižným tempem, až tři kilometry denně. „Trasa plynovodu zatím čeká na poslední povolení ze strany Dánska. Pokud ho nedostane, je připravena o něco delší náhradní alternativa,“ říká analytik ENA a ředitel Asociace nezávislých dodavatelů energií Jiří Gavor. Alternativ je málo. Pro Česko má baltské potrubí klíčový význam. „Realizace projektu je pro Česko výhodná,“ říká mluvčí ministerstva průmyslu Milan Řepka. Na stavbu podmořského plynovodu totiž navazují nové projekty Eugal přes Německo a Capacity4Gas přes Česko, díky nimž stoupne objem plynu přepravovaného přes Česko zhruba na dvojnásobek.



„Neznamená to však, že bychom byli lhostejní k riziku případného úplného zastavení mezinárodního tranzitu plynu přes území Ukrajiny, protože by to znamenalo snížení celkového počtu dopravních cest plynu do EU,“ dodává Řepka.
