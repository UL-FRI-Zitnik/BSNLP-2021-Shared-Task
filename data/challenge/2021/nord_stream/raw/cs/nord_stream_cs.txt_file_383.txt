cs-383
cs
2018-09-02
http://oenergetice.cz/plyn/gazprom-by-letos-mohl-dodat-evropy-turecka-rekordnich-205-mld-m3-plynu/
Gazprom by letos mohl dodat do Evropy a Turecka rekordních 205 mld. m3 plynu

Ruské dodávky plynu do Evropy a Turecka by po loňském rekordu v hodnotě 194,4 mld. m3 mohly letos dosáhnout nové rekordní hodnoty. Podle vyjádření výkonného ředitele Gazpromu Alexeje Millera by se mohlo jednat až o hodnotu na úrovni 205 mld. m3. Ruský plynárenský gigant Gazprom navýšil po mírném poklesu v červenci, který byl způsobený plánovanou odstávkou plynovodu Nord Stream, v srpnu dodávky plynu do Evropy. Podle předběžných odhadů by dodávky za prvních osm měsíců letošního roku měly dosáhnout 133,3 mld. m3, což je o zhruba 7 mld. m3 více než ve stejném období loňského roku. O tom, zda bude udržená vysoká úroveň dodávek Gazpromu i ve zbytku roku, rozhodne vývoj ceny plynu. Ceny plynu na hlavních evropských obchodních uzlech v posledních týdnech prudce vzrostly. Spotové ceny plynu i ceny plynu pro čtvrté čtvrtletí letošního roku v největším evropském bodě TTF již přesáhly 26 EUR/MWh. To znamená, že ruský plyn, jehož cena je v dlouhodobých kontraktech zpravidla vázána na cenu ropy, zůstává konkurenceschopný i přes růst jeho ceny. se cena ruského plynu pro září letošního roku pohybuje v rozmezí 19,64-23,11 EUR/MWh. To je výrazně méně ve srovnání s cenou obdobného kontraktu na hlavních evropských obchodních uzlech, která tento týden překročila hranici 26 EUR/MWh.

Největší stát světa prostě dodává Evropě nejvíc plynu. Přirozené, normální. Těžko to asi bude Nizozemí nebo Rumunsko, které nejsou na mapě ani vidět. V záchvatech současného rusofobního pyschopatického šílenství v zemích NATO a EU, které je diktováno z USA, mi to připadá jako milá upomínka světové reality. Psi štěkají /USA a NATO/ ,ale karavana jede dál !
