cs-516
cs
2018-11-14
http://oenergetice.cz/plyn/usa-varuji-madarsko-aby-neodebiralo-rusky-plyn-plynovodu-turkish-stream/
USA varují Maďarsko, aby neodebíralo ruský plyn z plynovodu Turkish Stream


V červenci Maďarsko podepsalo dohodu s ruským Gazpromem, že napojí svou soustavu na Tuskish Stream do konce příštího roku. má k projektu Turkish Stream zatím kladný vztah. Tamní ministr zahraničí Péter Szijjártó řekl o budovaném Turkish Stream, že se jedná o dobrou zprávu pro jeho zemi. Plynovod by mohl do Maďarska dopravit až 6 miliard metrů krychlových plynu ročně. Kterou cestou by přesně plynovod do Maďarska vedl, zatím není známo. První ze dvou částí plynovodu Turkish Stream vede do evropské části Turecka. Odtud dále povede přes Bulharsko a Řecko nebo přímo pouze přes Bulharsko. Další část plynovodu může vést podél první, nebo přímo do Bulharska s vyhnutím se Turecku. Plyn by mohli dodávat i jiní. Americký prezident Donald Trump a jeho administrativa se snaží podporovat prodej plynu z USA nebo od jiných dodavatelů než z Ruska. Kromě zrušení projektu Nord Stream 2 nyní hlava Spojených států urguje odmítnutí dalšího budovaného plynovodu z Ruska. Maďarsko je značně závislé na dodávkách zemního plynu z Ruska, které v současné době do země putují přes Ukrajinu.
