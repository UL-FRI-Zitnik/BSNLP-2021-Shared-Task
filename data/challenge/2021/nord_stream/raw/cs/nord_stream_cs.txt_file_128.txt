cs-128
cs
2018-05-09
http://zahranicni.eurozpravy.cz/eu/223540-polsko-hrozi-pokutami-kvuli-nord-streamu-2/
Polsko hrozí pokutami kvůli Nord Streamu 2


"Nejde o trest, ale o to, zda lze porušovat předpisy," řekl Niechcial. Tím, že se Gazprom a západní koncerny původně obrátily na polský úřad, uznaly podle něj, že spadají pod polskou a evropskou jurisdikci. Polský úřad ohlásil své rozhodnutí o zahájení řízení na Den Evropské unie, aby tak vyjádřil odpor řady unijních států proti projektu Nord Stream 2, který má přivést do Německa až 55 miliard metrů krychlových ruského zemního plynu ročně. Proti plánu jeho výstavby je hlavně Polsko, Pobaltí a Ukrajina. Polsko spatřuje v projektu, který by měl zdvojnásobit ruskou exportní kapacitu plynu přes Baltské moře, hrozbu pro energetickou bezpečnost Evropy. Také tvrdí, že posílí již dominantní pozici Gazpromu na trhu. Varšava stále odebírá většinu plynu z Ruska, ale svou závislost se snaží snižovat nákupy v jiných zemích a přes nový terminál na zkapalněný zemní plyn (LNG). Za plyn od jiných dodavatelů ale Varšava platí vyšší ceny.
