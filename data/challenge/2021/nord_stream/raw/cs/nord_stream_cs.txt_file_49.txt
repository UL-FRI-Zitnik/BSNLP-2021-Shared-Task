cs-49
cs
2018-03-09
http://www.prvnizpravy.cz/zpravy/byznys/podkopava-nord-stream-2-evropskou-solidaritu-ne-naopak-eu-pomuze/
Podkopává Nord Stream-2 evropskou solidaritu? Ne, naopak EU pomůže

Proto již celá desetiletí EU správně usiluje o diverzifikaci svých dodávek plynu jak z hlediska zdrojů, tak z hlediska dopravních cest. Čím více plynu vstupuje na evropský trh, tím vyšší je jeho likvidita. Vyšší likvidita znamená větší konkurenci. Více konkurence vede ke snižování cen, z nichž mají prospěch všichni spotřebitelé. Na základě tohoto základního pravidla fungování trhů je zřejmé, že Nord Stream-2 není v rozporu s cíli Evropské energetické unie a vnitřního trhu s energií. Naopak: Nord Stream-2, stejně jako všechny ostatní dopravní cesty, přispívá k diverzifikaci dopravních cest, zvyšování likvidity, konkurence a bezpečnosti dodávek na evropském trhu s energií. Ten, kdo tvrdí, že Nord Stream-2 činí Evropu více závislou na ruských dodávkách plynu, nezná současnou situaci na evropském trhu s plynem, která se zásadně liší od situace před několika lety.
