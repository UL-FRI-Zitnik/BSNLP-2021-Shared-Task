cs-496
cs
2018-10-30
http://oenergetice.cz/plyn/prvnich-100-kilometru-plynovodu-nord-stream-2-polozeno-stavbu-muze-zpozdit-pocasi/
Prvních 100 kilometrů plynovodu Nord Stream 2 položeno, stavbu může zpozdit počasí

Stavba plynovodu Nord Stream 2, i přes odpor v některých zemích, započala v německých a finských vodách. Tři lodě položily na mořské dno již 100 kilometrů potrubí, což činí 8 procent celkové délky projektu. Pokládku ovšem může zpomalit počasí v Baltském moři, které se v posledních letech potýká s velkými vlnami. I přesto provozovatel plynovodu očekává jeho dokončení do konce roku 2019. V meziročním srovnání dodávky ruského plynu do Evropy vzrostly o 5 procent. Stavba plynovodu Nord Stream 2, který by měl z Ruska do Evropy, respektive Německa, dodávat ročně 55 miliard metrů krychlových zemního plynu, by mohla být dle zástupce provozovatele projektu v případě nepříznivého počasí ohrožena. V současné době se však nepočítá s posunutím dokončení projektu, které je plánováno na konec příštího roku. Pro pokračující práce jsou rizikem zejména v posledních letech zaznamenané vysoké vlny v Baltském moři. Kromě toho by pokládku mohly ohrozit technické potíže lodí, které pokládku provádí.

Zatím bylo v německých a finských vodách položeno přes 100 kilometrů potrubí, což tvoří přes 8 % z celkové délky 1 230 kilometrů. Ve finských vodách operuje loď Solitare společnosti Allseas, která za den položí 3 kilometry plynovodu. V Německu pak v současné době pokládají potrubí dvě lodě, a to Audacia(Allseas) a Castoro Dieci (Saipem), které by práce na německé části projektu měly dokončit do konce tohoto roku. Do prací v Baltském moři se zapojí ještě další dvě lodě na pokládku potrubí včetně největší lodi tohoto typu na světě – Pioneering Spirit (Allseas), která v tomto roce pokládala plynovod TurkStream v Černém moři. Kromě německých a finských vod bude výstavba probíhat v ruských, švédských a pravděpodobně dánských vodách, kde však stále ještě není jasné,
