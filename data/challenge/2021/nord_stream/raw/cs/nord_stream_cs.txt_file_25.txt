cs-25
cs
2018-06-30
https://echo24.cz/a/SbFna/dansko-mysli-na-evropu-blokuje-nord-stream-2
Dánsko myslí na Evropu. Blokuje Nord Stream 2

Právě probíhající evropský summit na sebe oprávněně strhává výjimečnou pozornost. V souvislosti s uprchlickou krizí totiž došlo na lámání chleba. Ony evropské hodnoty, které se v příznivějších dobách tak často a snadno skloňují, se najednou proměňují ve velmi jednoduché a praktické otázky, na které je třeba dát jasnou odpověď. Budeme solidární? Jsme ochotní vzdát se části svého blahobytu pro obecné dobro a sociální rovnováhu na kontinentu? Jde v Schengenu o skutečnou vzájemnost a vzácnou možnost žít v míru, nebo zase jen o dobré bydlo? Zatímco v Bruselu se evropští politici zmůžou pravděpodobně jen na kompromisní a veskrze suverénně-egoistická řešení, sympaticky jasný hlas zazněl ze severu Evropy.
