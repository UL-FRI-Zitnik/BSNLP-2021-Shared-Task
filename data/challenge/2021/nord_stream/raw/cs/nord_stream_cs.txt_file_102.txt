cs-102
cs
2018-05-26
https://www.irozhlas.cz/komentare/komentar-kulidakis-donalt-trump-sjednoceni-evropa-ekonomika_1805260600_pla
Při své nedávné návštěvě Ruska soulad v otázce Teheránu potvrdila německá kancléřka Merkelová, která své mínění pro jistotu zopakovala také teď v Číně. Své k tomu řekl také francouzský prezident Macron, a to naposledy v Petrohradě při schůzce s ruským protějškem Vladimirem Putinem. Frenetická aktivita evropských státníků nemá ale jen dimenzi spolupráce v souvislosti s Íránem. Obě části evropského motoru si totiž libovaly, že spolupráce s Čínou i Ruskem narůstá. A plánují v tom pokračovat. Oba státníci přitom jednali pragmaticky a sebevědomě, bez zbytečné podlézavosti. To znamená, že Macron i Merkelová zmínili otázku lidských práv, disidentů v Rusku i Číně, ale zároveň jednali o hospodářsky a politicky výhodné spolupráci. Šéfka berlínské vlády tak může mít svůj vysněný plynovod Nord Stream 2 pod Baltským mořem. Zároveň si zachovala tvář, když trvala na udržení části tranzitu vzácné suroviny přes Ukrajinu.
