cs-61
cs
2018-05-31
http://www.prvnizpravy.cz/zpravy/zpravy/v-ukrajinskem-parlamentu-nemecku-ohledne-ruskeho-plynu-neveri/
V ukrajinském parlamentu Německu ohledně ruského plynu nevěří!

„Turecký proud" bude „odebírat" Kyjevu přibližně 30-40 miliard kubických metrů ročně. „Na zbytek vychází 50 miliard kubických metrů. A to je přesně to, na co je propočten „Nord Stream – 2“. Pak se ukáže, že ukrajinské potrubí není nutné, a to znamená, že Ukrajina se ocitne bez příjmů,“ popsala situaci poslankyně.

Zdůraznila, že si Německo účastí na projektu „Nord Stream-2" řeší své ekonomické problémy a zájmy Ukrajiny odsunulo na druhou kolej. Předtím německý prezident Frank-Walter Steinmeier řekl, že Kyjev by měl přestat kritizovat Berlín, protože Německo se snaží o zajištění tranzitu ruského plynu přes Ukrajinu. „Nás prostě žádal, abychom byli v této otázce tišší. Ale jediným kompromisem ohledně „Nord Stream 2“ na kterém se Ukrajina může dohodnout, je jeho úplný zákaz a nedopustit jeho výstavbu. Je pro nás ztrátový projekt,“ uzavřela Gopková.

Projekt Nord Stream-2 zahrnuje výstavbu dvou linií s celkovou kapacitou 55 miliard metrů krychlových plynu ročně. Potrubí má být položeno od pobřeží Ruska přes Baltské moře do Německa vedle současného „Nord Streamu". „Turkish Stream“ se bude skládat ze dvou linií s celkovou kapacitou 31,5 miliardy krychlových metrů plynu ročně, a to přes Černé moře z Ruska do evropské části Turecka. Nyní Rusko vyjednává s Tureckem o vybudování odbočky i pro Bulharsko, které projevilo enormní zájem o ruský plyn.
