cs-397
cs
2018-09-19
http://oenergetice.cz/nemecko/nemecko-konce-roku-rozhodne-lokalite-novy-lng-terminal/
Německo do konce roku rozhodne o lokalitě pro nový LNG terminál


Problematický Nord Stream 2. Ministr Altmaier dále prohlásil, že výstavba nového LNG terminálu nesouvisí s německou podporou plynovodu Nord Stream 2 . Během diskuzí v Bruselu mluvili ministr Altmaier a viceprezident Evropské komise Maroš Šefčovič o tranzitu plynu pro Evropu přes Ukrajinu. Dle kritiků nový plynovod Nord Stream 2 značně sníží lukrativní poplatky za tranzit plynu, ze kterých Ukrajina doteď těží, a navýší plynovou nadvládu ruského Gazpromu v Evropě. Altmaier opakoval německý požadavek k Moskvě, aby po vypršení smlouvy v roce 2019 i nadále posílali značné množství plynu přes Ukrajinu, ale přesná čísla nesdělil. Viceprezident Šefčovič sdělil, že objem tranzitního plynu přes Ukrajinu by měl být tak dostatečný, aby z něho mohla Ukrajina zaplatit údržbu své sítě s plynovody. Prezident Trump se v úterý sešel v Polsku s tamním prezidentem Andrzejem Dudou. Během setkání prezident Trump slíbil, že Amerika bude exportovat obrovské množství LNG do Polska. Konkrétně řekl, že Amerika dá Polsku dobrou cenu, oni koupí mnoho LNG a bude to úžasné. Dále na setkání s polským prezidentem opakovaně útočil na projekt Nord Stream 2 a litoval německých občanů, že jejich vláda investuje miliardy do plynu z Ruska.
