cs-226
cs
2018-07-10
https://ct24.ceskatelevize.cz/svet/2533138-north-stream-2-je-pro-eu-hrozbou-zvysi-zavislost-na-rusku-varoval-v-bruselu-porosenko
Nord Stream 2 je pro EU hrozbou, zvýší závislost na Rusku, varoval v Bruselu Porošenko



Tusk: Unijní postoj k dění na východě Ukrajiny se nemění. Tusk k již dvacátému „summitu EU–Ukrajina“ řekl, že obě strany se dál zasazují o politické a hospodářské sbližování na základě hodnot demokracie a lidských práv. Závěrečné prohlášení schůzky připomíná, že postoj Unie k dění na východě Ukrajiny a k ruskému postupu v oblasti se nemění. Evropský spolek nedávno o další půlrok prodloužil své protiruské sankce. Šéf Evropské rady rovněž upozornil, že nezávislost Ukrajiny a bezpečnost Polska do značné míry závisí na kvalitě vzájemných vztahů mezi Kyjevem a Varšavou. Vyzval proto zástupce obou zemí, aby se na partnery dívali co nejvíce pozitivně. V neděli totiž polský prezident Andrzej Duda na západě Ukrajiny uctil památku polských obětí masakru, který před 75 lety spáchali ukrajinští nacionalisté. Porošenko naopak ve stejný den na jihovýchodě Polska připomněl památku Ukrajinců zabitých Poláky, oba prezidenti se nesetkali.
