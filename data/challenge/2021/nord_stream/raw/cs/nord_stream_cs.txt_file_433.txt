cs-433
cs
2018-09-25
https://www.tyden.cz/rubriky/byznys/svet/usa-varuje-nemecko-pred-chystanou-vystavbou-ropovodu_497344.html
USA varuje Německo před chystanou výstavbou ropovodu

Chystaný plynovod Nord Stream 2, který má přivádět zemní plyn z Ruska přímo do Německa, učiní Německo zcela závislým na ruské energii, řekl americký prezident Donald Trump v projevu k Valnému shromáždění OSN v New Yorku. Budovaný plynovod Nord Stream 2 spojí Německo s Ruskem po dně Baltického moře. Trump projekt opakovaně kritizuje, podle něj takto Moskva posílí svůj vliv v Evropě. Rusko to popírá a Trumpův postoj považuje za pokus přinutit Evropany k nákupu amerického zkapalněného zemního plynu (LNG). Šéf Bílého domu již v červenci na summitu NATO obvinil Německo, že je zajatcem Ruska kvůli své energetické závislosti, a vyzval k zastavení prací na plynovodu Nord Stream 2, jehož stavbu řídí Rusko. Berlín tehdy Trumpova slova odmítl a uvedl, že je otevřen diverzifikaci svých energetických zdrojů.
