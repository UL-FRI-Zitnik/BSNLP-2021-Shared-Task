uk-37
uk
2018-07-04
https://dt.ua/ECONOMICS/sud-u-shveycariyi-vidnoviv-aresht-aktiviv-gazpromu-282230_.html
19:46 Суд у Швейцарії відновив арешт активів "Газпрому"

Вищий суд швейцарського кантону Цуг прийняв рішення відновити арешт акцій компаній Nord Stream і Nord Stream 2 , які належать російському газовому монополістові "Газпром", У суді заявили, що акції залишаться під арештом до тих пір, поки буде розглядатися апеляція "Нафтогазу" на рішення про зняття арешту з цих акцій, яке раніше було прийнято місцевим органом по стягненню боргів. Раніше акції були звільнені з-під арешту на підставі заяви компаній, що вони перебувають за межами кантону Цуг, тобто поза компетенцією місцевого податковзискуючого органу. "Якщо б виконання рішення органу по стягненню боргів не було припинено Вищим судом, "Газпром" знову міг би розпоряджатися своїми акціями Nord Stream і Nord Stream 2, навіть якщо б вони перебували у юрисдикції органу по стягненню боргів кантону Цуг. Однак тепер згадані активи не можуть виводитися з юрисдикції відповідного органу стягнення боргів до остаточного рішення по апеляції Нафтогазу", - йдеться в повідомленні. Міністр юстиції Павло Петренко у зв'язку з цим нагадав, що Україна вже стягнула з "Газпрому" понад 100 млн гривень у рамках виконання рішення Стокгольмського арбітражу. "Нами вже стягнуто понад 100 мільйонів гривень з Газпрому на користь держави. Також були заарештовані і спрямовані на реалізацію корпоративні права цієї компанії вартістю приблизно в 600 мільйонів гривень", - зазначив Петренко. Також, за його словами, Міністерство юстиції України зараз веде переговори з іноземними юридичними радниками про стратегії стягнення з "Газпрому" ще 172 млрд гривень боргу.
