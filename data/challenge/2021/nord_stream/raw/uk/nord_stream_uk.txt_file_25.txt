uk-25
uk
2018-07-04
https://zik.ua/news/2018/07/04/vyshchyy_shveytsarskyy_sud_vidnovyv_aresht_aktyviv_gazpromu_1359421
Вищий швейцарський суд відновив арешт активів Газпрому

Вищий суд швейцарського кантону Цуг відновив арешт акцій Nord Stream AG та Nord Stream 2 AG, які належать ПАТ «Газпром». Про це повідомляє Активи лишатимуться під арештом, поки розглядатиметься апеляція НАК Нафтогаз України на рішення щодо зняття арешту з цих акцій, яке раніше ухвалив місцевий орган зі стягнення боргів, йдеться у повідомленні. Акції звільнили з-під арешту на підставі тверджень Nord Stream AG та Nord Stream 2 AG про те, що акції знаходяться поза межами кантону Цуг та відповідно поза юрисдикцією органу зі стягнення боргів, а тому мають бути виключені з переліку арештованих активів. Якби виконання рішень органу зі стягнення боргів не було призупинене Вищим судом, Газпром знову міг би розпоряджатися своїми акціями в Nord Stream AG та Nord Stream 2 AG, навіть якщо б ті знаходилися в юрисдикції органу зі стягнення боргів кантону Цуг, пояснюють в Нафтогазі. Однак тепер згадані активи не можуть виводитися з-під юрисдикції відповідного органу зі стягнення боргів до остаточного рішення щодо апеляції Нафтогазу. Раніше апеляційний суд округу Свеа задовольнив клопотання ПАТ Газпром і виніс наказ про призупинення виконання рішення Стокгольмського арбітражу щодо спору між Газпромом і Нафтогазом в рамках контракту на транзит газу.
