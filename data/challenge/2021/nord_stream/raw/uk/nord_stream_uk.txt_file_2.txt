uk-2
uk
2018-07-05
http://day.kyiv.ua/uk/news/050718-vru-zaklykala-yes-vzhyty-zahodiv-shchodo-unemozhlyvlennya-budivnyctva-nord-stream-2
ВРУ закликала ЄС вжити заходів щодо унеможливлення будівництва Nord Stream 2

Верховна Рада України закликає Євросоюз вжити заходів щодо унеможливлення будівництва газопроводу "Північний потік-2". Парламентарі 233 голосами підтримали відовідне звернення, передає "Очікуємо від Європейського Союзу підтвердження стратегічної ролі України як держави-транзитера для постачання газу до Європейського Союзу, що має ключове значення для обох сторін, а також вжиття заходів для унеможливлення будівництва політично вмотивованого проекту транзитного газопроводу "Північний потік-2", який загрожує енергетичній безпеці України та всієї Європи", - наголошується у зверненні. Парламентарі привітали рішення інституцій Європейського Союзу щодо надання Україні додаткової макрофінансової допомоги, шляхом схвалення четвертої програми макрофінансової допомоги у розмірі 1 млрд євро, "яка має сприяти задоволенню зовнішніх фінансових потреб держави та підтримці реформування". "Також закликаємо Європейський Союз спільно з іншими міжнародними донорами розробити нову комплексну стратегію підтримки України на основі ідей, закладених в концепцію Європейського Плану для України",- зазначається у зверненні. Як повідомлялося, 4 липня прем'єр Польщі Матеуш Моравецький під час дебатів у Європейському парламенті в Страсбурзі заявив, що Європейському Союзу не потрібен газопровід "Північний потік-2" , який дає РФ сильний інструмент впливу не тільки на європейську економіку, але й на європейську політику.
