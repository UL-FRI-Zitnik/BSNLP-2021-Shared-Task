uk-45
uk
2018-07-02
https://zik.ua/news/2018/07/02/estoniya_vymagaie_zupynyty_budivnytstvo_pivnichnogo_potoku2_1357575
Естонія вимагає зупинити будівництво «Північного потоку-2»

Міністр закордонних справ Естонії Свен Міксер вимагає зупинити будівництво газопроводу Nord Stream-2, оскільки він підвищить енергозалежність Європи від Росії і дозволить Москві втручатися в європейську політику. Про це він заявив в інтерв’ю газеті Die Welt, повідомляє Газопровід не економічний, а політичний проект. Це лише важіль, за допомогою якого Росія проникне в європейську політику, сказав Міксер. Він додав, що на користь ЄС зупинити цей проект. Раніше США також підтримали ідею про скасування будівництва Nord Stream-2, погрозивши санкціями в іншому разі. В Єврокомісії висловлювали побоювання, що новий газопровід може збільшити залежність від російського газу. Газопровід, який має бути прокладений Балтійським морем паралельно з вже існуючим Nord Stream, зв’яже Росію і Німеччину в обхід України та інших східноєвропейських країн. Дотепер дозволи на будівництво газопроводу в своїх водах видали всі країни, окрім Данії. Прокладення трубопроводу планується почати найближчим часом.
