sl-88
sl
2018-02-28
https://govori.se/zanimivosti/ali-veste-zakaj-so-sedezi-na-letalih-najveckrat-modre-barve/
Ali veste, zakaj so sedeži na letalih največkrat modre barve?

Ste kdaj pomislili, da je za izbiro modre barve za sedeže na letalih, skrit psihološki razlog?

Ryanair (modra, mešana z intenzivno rumeno), British Airways , pa American Airlines (sicer svetovno največji letalski prevoznik) in še kopica drugih letalskih linij po vsem svetu v kabine svojih letal namešča sedeže, skorajda izključno oblečene v neko nianso modre tkanine ali usnja . To ni naključje - odločitvi za to barvo je namreč botrovala psihologija.

Ljudje modro barvo povezujemo s pozitivnimi karakteristikami - zvestobo, učinkovitostjo, mirnostjo, zbranostjo, refleksijo in spokojnostjo. Oblikovalci, ki opremljajo notranjost letal, imajo tako poleg osnovne usmeritve, da z opremo poudarijo simbole letalske linije, še nalogo, da ta oprema potnikom omogoči kar čim več udobja in jim ustvari prijeten ambient.

V iskanju, kako bi bilo potovanje tisoče kilometrov nad tlemi kar čim manj stresno , se je kot ena od rešitev ponudila tudi modra barva. Večina letalskih linij izbira bolj nevpradljive, pastelne odtenke modre, medtem ko cenovno ugodnejši letalski prevozniki pogosteje stavijo na drznejše, bolj intenzive odtenke modre.

To je trend, ki se je v letalski industriji uvedel že pred desetletji - in obstal. Modra je konservativna barva, nevpadljiva, korporativna in simbolizira zanesljivost in varnost, zato je še toliko bolj pogosta v starejših letalskih linijah, kot je recimo British Airways.

Čeprav so letalske nesreče izredno redke, obstaja statistično merilo, po katerem so nekatere letalske družbe bolj varne od drugih.
