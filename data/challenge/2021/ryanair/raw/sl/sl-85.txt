sl-85
sl
2019-01-04
http://www.24ur.com/novice/svet/10-najbolj-varnih-nizkocenovnih-letalskih-prevoznikov.html
10 najvarnejših nizkocenovnih letalskih prevoznikov

Nizkocenovni letalski prevozniki postajajo vse pogostejše prevozno sredstvo, Ryanair se na primer v Evropi lahko kosa z Lufthanso. Številni potniki po svetu, predvsem za zasebne namene, uporabljajo nizkocenovne letalske družbe. Zdaj si poglejmo prvih 10, ki so si v prejšnjem letu zaslužili naziv najvarnejša nizkocenovna letalska družba.

Stran Airlineratings, ki se ponaša z ekipo številnih strokovnjakov in urednikov z letalskega sveta, je objavila seznam TOP 10 nizkocenovnih letalskih prevoznikov, ki so, v nasprotju s številnimi nizkocenovnimi družbami, izpolnili IOSA in imajo odlično varnostno zgodovino (seznam je po abecednem redu). Na tej povezavi si lahko ogledate top 20 "tradicionalnih" letalskih družb.

Splošno mnenje je, da so nizkocenovne letalske družbe privarčevale na račun varnosti na letalih, a so varnostni standardi visoki in spoštovani v vsej letalski industriji, vsaj v Evropi in Severni Ameriki. Zaradi nadzora državnih organov in različnih mednarodnih organizacij si letalske družbe težko privoščijo varčevanje na račun varnosti, ker lahko hitro izgubijo ali pa imajo zamrznjeno licenco za letenje.

Nizkocenovne letalske družbe varčujejo tako, da ne ponujajo hrane ali pijače na letalu, računajo vsako malenkost (prtljaga, izbira sedeža ...), izbirajo manjša, bolj oddaljena letališča, pogosto upravljajo z novimi tipi letal, ki imajo manjšo porabo itd. Različne mednarodne in nacionalne organizacije urejajo odnose in standarde v letalskih družbah in med njimi in so lahko referenca, kadar ste v skrbeh za varnost letal, s katerimi boste leteli. Ena med njimi je IATA.

Letalske družbe, ki so del združenja IATA (Mednarodnega združenja za zračni transport), morajo izpolnjevati številne varnostne in poslovne pogoje, da se lahko prijavijo vanjo. Veliko jih želi biti del te največje mednarodne organizacije, ki združuje zasebne letalske prevoznike, saj jim omogoča lažje sodelovanje, nižanje stroškov in druge ugodnosti. Eden najpomembnejših pogojev je uspešno prestajanje pregleda IOSA (Operativno-varnostni pregled),ki vsebuje več kot 1000 različnih kriterijev. Če je letalska družba članica IATA, ste lahko prepričani, da boste potovali z varnim prevoznikom.

Čeprav številne niso članice IATA, to ne pomeni, da ne spoštujejo varnostnih standardov, zato priporočamo, da pogledate številne sezname, na primer tistega, ki ga izdaja Evropska komisija o družbah, ki zaradi pomanjkljive varnosti nimajo dovoljenja za uporabo zračnega prostora v Evropski uniji.
