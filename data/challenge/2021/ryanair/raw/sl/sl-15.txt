sl-15
sl
2018-11-08
http://www.24ur.com/novice/svet/italija-zaradi-novih-pravil-v-zvezi-s-prtljago-nad-ryanair-in-wizz-air.html
Italija zaradi novih pravil v zvezi s prtljago nad Ryanair in Wizz Air

Italijanski varuh konkurence je napovedal pravne postopke proti nizkocenovnima letalskima prevoznikoma Ryanair in Wizz Air. Oba prevoznika sta pred kratkim začela zaračunavati za ročno prtljago običajne velikost, kar naj bi pomenilo napačno predstavljanje resnične cene vozovnic. Ryanair medtem trdi, da nova pravila povečujejo točnost letal.

Italijanski varuh konkurence je pred tednom dni irski in madžarski letalski druž bi ukazal izvedbo sprememb, ki bi bile v skladu z zakonodajo, a sta podjetji poziv prezrli. Oba letalska prevoznika sta se namreč pred kratkim odločila, da bosta potnikom brezplačno na letalo dovolila vzeti le manjši kos osebne prtljage, ki ga bo mogoče pospraviti pod sedež. Vso ostalo prtljago bodo morali doplačati.

Tudi Wizz Air je začel pred kratkim zaračunavati za ročno prtljago običajne velikosti.

" Zahtevati doplačilo za temeljni element pogodbe o zračnem prometu, ročno prtljago, pomeni napačno predstavljanje resnične cene vozovnice in otežuje primerjavo stroškov med prevozniki, kar zavaja potrošnike ," je prejšnji teden sporočil italijanski varuh konkurence.

V Ryanairu so sicer poudarili, da so nova pravila v zvezi s prtljago, ki veljajo od začet ka novembra, dobro sprejele tako stranke kot letališča po vsej Evropi. Prepričani so, da potniki prihranijo, saj doplačajo osem evrov za 10 kilogramov težek kovček namesto 25 evrov za 20 kilogramov prtljage, povzemajo britanski mediji.

V Ryanairu poudarjajo, da so nova pravila stranke dobro sprejele.

Ob tem 50 odstotkov strank na letalo še vedno prinese dve torbi, saj jim to omogoča nakup opcije prioritetnega vkrcanja. Ta stane šest evrov, je pa na voljo omejenemu številu potnikov.

Ob tem manj prtljage zagotavlja, da potniki hitr eje pridejo skozi varnostno kontrolo na letališču. Ukrep pa naj bi zagotovil tudi hitr ejše vkrcavanje in s tem manj zamud pri odhodih. Od 1. novembra je tako na cilj točno prišlo 88 odstotkov Ryanairovih leto v, v sedmih dneh prej pa 77 odstotkov.
