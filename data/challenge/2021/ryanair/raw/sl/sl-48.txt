sl-48
sl
2018-02-12
https://govori.se/zanimivosti/s-katerimi-letalskimi-druzbami-bo-letenje-v-2018-najbolj-varno/
S katerimi letalskimi družbami bo letenje v 2018 najbolj varno?


Čeprav so letalske nesreče izredno redke, obstaja statistično merilo, po katerem so nekatere letalske družbe bolj varne od drugih.

Preden začnemo - ste vedeli, da obstaja t.i. črna lista letalskih prevoznikov , ki ima prepoved letenja v evropskem zračnem prostoru? Brez skrbi, na seznamu ni nobene letalske linije, na kateri bi se lahko znašli - verjetno tudi po naključju ne - ampak, če vas resnično zanima, je seznam na tej povezavi .

Po pregledu zapisnikov, ki segajo vse tja v petdeseta in šestdeseta leta, ko se je začelo masovno potovanje z letali, analitiki ugotavljajo, da obstaja le peščica letalskih družb, ki ni zabeležila nobene letalske nesreče. Po varnosti so jih razvrstili na strani AirlineRatings.com , kjer so ocenili 409 največjih letalskih prevoznikov in določili dvajset tistih, ki so za potnike najbolj varen izbor v letu 2018 .

Pri raziskavi so upoštevali starost letalske linije, število uradnih in vladnih revizij in podatke letalskih regulacijskih služb.

Že štiri leta zapored je na prvem mestu najbolj varnih letalskih družb avstralski Qantas. A če je bil leta poprej Qantas daleč spredaj pred ostalimi letalskimi družbami, so mu za leto 2018 vse preostale letalske družbe, ki so se znašle na seznamu 20 najbolj varnih, zelo blizu.

Tule je torej 20 najbolj varnih letalskih družb, po abecednem redu:

Air New Zealand

Alaska Airlines

All Nippon Airways

British Airways

Cathay Pacific Airways

Emirates

Etihad Airways

EVA Air

Finnair

Hawaiian Airlines

Japan Airlines

KLM (najstarejša letalska linija, prvi let so imeli oktobra 1919)

Lufthansa

Qantas (druga najstarejša letalska linija, začeli so leta 1920)

Royal Jordanian Airlines

Scandinavian Airline System

Swiss

Virgin Atlantic

Virgin Australia

Seveda to ne pomeni, da ostale letalske družbe niso varne. Seznam govori v prid starejšim letalskim družbam , ki so ohranjale dobre rezultate, a med najvarnejšimi so po analizi tudi nekatere druge, ki se na seznamu niso znašle, recimo Qatar Airways , ki obstaja šele od leta 2004, a razen dveh požarov na parkiranih letalih nimajo beležnih nesreč (na strani imajo najvišjo oceno 7/7, a se na seznam niso uvrstili zaradi vladnih revizij) in tudi oba nam najbolj poznana nizkocenovna prevoznika EasyJet in Ryanair .

EasyJet (leti od leta 1995) v bistvu nima zabeležene niti ene nesreče. Karkšnekoli. V zgodovini njihovega obstoja ni mogoče najti niti ene resnejše težave na kateremkoli letu.

Ryanair leti nekoliko dlje kot EasyJet, od leta 1985, in ima v svoji 33-letni zgodovini zapisano le eno nesrečo. Leta 2008 je moralo Ryanair letalo zasilno pristati v Rimu, ker se je med letom v nos, krila in motor letala zaletela ogromna jata ptic. Dva člana posadke in osem potnikov je utrpelo lažje poškodbe.

Southwest je nam morda manj poznan nizkocenovnik, četudi je svetovno največji in leti že od leta 1971. Southwest je postavil temelje nizkocenovnim letalskim prevoznikom, danes pa imajo v svoji floti preko 700 letal in letijo na več kot 100 destinacij. Njihova zgodovina vključuje le eno nesrečo iz leta 2005, ko je 737 med pristajanjem v Chicagu zapeljal preko zaključka piste in zdrsnil na cesto, pri tem pa zadel avtomobil, v katerem je umrl šestletni otrok.

Portal airlineratings.com je razglasil 20 najvarnejših letalskih družb za leto 2018. Med njimi so tudi British Airways, Emirates, Etihad Airways, Finnair, KLM, Lufthansa in Qantas, so zapisali v sporočilu za javnost. Pod drobnogled so sicer vzeli 409...

Odprla se je neposredna povezava štirikrat tedensko od 26. aprila 2018 med ljubljanskim letališčem in mednarodnim letališčem Düsseldorf. Letalski prevoznik Adria Airways bo namreč razširil svojo mrežo (po)letov na 24 destinacij v poletni sezoni.
