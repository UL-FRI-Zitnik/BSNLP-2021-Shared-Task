bg-1143
bg
2018-06-11
http://plovdivnews.net/obshtestvo/item/64666-okolo-100-balgari-blokirani-na-letishte-v-berlin-sled-otmenen-polet-na-raianear
Около 100 българи - блокирани на летище в Берлин след

200 пътници, от които половината българи, останаха блокирани вчера на берлинското летище Шьонефелд след отменен полет на авиокомпанията „Райънеър”. Пътуващите е трябвало да излетят в 15:20 в неделя, но след дълъг престой в самолета са били свалени в чакалнята, предава Би Ти Ви.

„Обясниха ни, че е заради бурята и самолетът трябвало да се подготви. Казаха ни, че след два часа можело да излетим, но не се случи. 200 души, сред които бебета и деца, останаха в безизходица”, обясни Ружа Любенова, която се свърза с нас. Храна и вода не им е била предоставена. Компанията е предложила нов директен полет до София, който е на 14 юни – четвъртък. „Някои се върнаха при близки в Берлин, други останаха да търсят начини, а трети ще пътуват през Букурещ днес и ще търсят начин за своя сметка да се доберат в София”, добави Любенова. "Снощи към 23 часа ни доведоха в хотел близо до летището, но днес продължава всеки от пътниците да се спасява поедничино. Кой каквото си е уредил - полет, нощуване у познати. Моят полет е утре", добави Ружа Любенова. "От 15,20 до 23 чакахме на летището. Стояхме 2 часа в самолета при страшен задух, след това ни казаха да чакаме още 2 часа на летището. В чакалнята обаче разбрахме, че полетът е анулиран и всеки трябва да се спасява", обясни тя.
