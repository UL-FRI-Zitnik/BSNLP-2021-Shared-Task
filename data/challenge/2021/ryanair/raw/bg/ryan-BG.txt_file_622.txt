bg-622
bg
2018-01-11
http://trip.dir.bg/news.php?id=26769958
Луфтханза изпревари Райънеър по превозени пътни

Германската авиокомпания Луфтханза (Lufthansa) обяви, че е превозил около 130 милиона пътници през 2017 година. Това е нов рекорд, който й позволява да си върне титлата на най-големия авиопревозвач в Европа, след като през 2016 година беше изпреварена от Райънейр (Ryanair). Всички авиокомпании от групата - Луфтханза, Юроуингс (Eurowings), Суис (Swiss), Брасълс (Brussels) и Остриън еърлайнс (Austrian Airlines) - са превозили 130,04 милиона пътници или с 18,6 процента повече от 2016 година, уточни компанията в комюнике. За сравнение - Райънеър е превозила 129 милиона пътници през изминалата година - също рекорден брой за групата, въпреки трудовите спорове. Френско-холандската авиокомпания Ер Франс-Ка Ел Ем (Air France-KLM) е увеличила броя на превозените пътници с 5,6 на сто през 2017 година до 98,7 милиона.
