bg-1144
bg
2018-06-19
http://plovdivnews.net/obshtestvo/item/65030-malniya-udari-samolet-na-letishte-plovdiv-100-dushi-v-kapan
Мълния удари самолет на летище Пловдив, 100 души в капан

Близо 100 човека пътуващи за Брюксел, попаднаха снощи в капан на летище Пловдив и останаха гладни и жадни 8 часа, пише "Марица". Полетът на самолета на превозвача "Райънеър", с който трябвало да излетят в 19.30 ч., бил отменен заради техническа неизправност на машината.

Същата била ударена от гръм малко преди да кацне на летище Пловдив. За късмет нямало пострадали, а самолетът се приземил успешно. Проблемът е, че другите пасажери, които вече били минали чекиране и митница, били задържани в граничната зона до 2 ч. сутринта. Те получили ваучери за храна, но се оказало че на летището няма нито вода, нито сандвичи. Залъгвахме глада и жаждата със студен чай, солети и бейк ролс, оплака се потърпевша. Отмененият полет за Брюксел – Шарлероа е днес в 14,45 ч.
