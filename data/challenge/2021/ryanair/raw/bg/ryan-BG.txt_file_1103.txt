bg-1103
bg
2018-06-11
http://news.bnt.bg/bg/a/907107-polet
200 пътници са блокирани на летище в Берлин заради отменен полет за София

200 пътници останах на летище "Шонефелд" в Берлин след като полетът им за София в 15:30 часа е бил анулиран. Първоначалната причина била буря. Всички пасажери са били свалени от самолета с обещанието, че след два часа полетът ще бъде осъществен.

След като са се върнали в чакалнята на летището установили, че полетът им е анулиран. Вече близо 8 часа пътниците от полет 1148 са на летището в Берлин. От Райънеър предлагат полети до различни летища, без връзки за София. В групата има малки деца и болни хора, разказа за "По света и у нас" Ружа Любенова. Всеки си търси сам начин за прибиране. Първата дата на авикомпанията към София е за четвъртък, каза нашата зрителка Ана Атанасова. От летището в София потвърдиха за "По света и у нас", че полетът е анулиран.
