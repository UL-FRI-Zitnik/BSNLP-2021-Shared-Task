bg-1079
bg
2018-02-27
http://dnes.dir.bg/news.php?id=26922321
Консулът в Букурещ препоръча да не се пътува към...

Самолет от Лондон до Пловдив е отклонен за румънския град Тимишоара-175 българи са блокирани на летището. Не е препоръчително да се пътува към Румъния.

Вчера около полунощ 175 български граждани са кацнали на летище "Тимишоара“, поради това, че метеорологичните условия в Пловдив са били лоши. Това съобщи консулът на България в Букурещ Мирчо Иванов, цитиран от "Фокус". Самолетът на Райънеър излетял от Лондон вчера в 15 ч. за Пловдив. Летището обаче било затворено и машината била пренасочена първо към София, а после към Тимишоара. "Полетът е бил пренасочен към летище "Тимишоара“. От 175 души около 62-ма в 1.00 часа през нощта са се качили на автобуси и са транспортирани. В момента се намират на границата. За съжаление, отново поради лоши метеорологични условия, "Дунав мост“ е затворен и не могат да преминат границата. От останалите на летището, 23-ма души с малки деца са настанени в хотел и 90 души са на аерогарата “, обясни Иванов. По думите му на сънародниците ни са им осигурени два пъти ваучери за храна, като сега предстои още веднъж да получат такива. Очакваме в момента информация от авиокомпанията превозвач какво ще предприемат оттук насетне, за да бъдат транспортирани българските граждани. Държим връзка с летищните власти, имаме пълно съдействие на местните власти. Уверявам ви, че това, което зависи от нас, ще го направим, за да разрешим максимално бързо казуса, защото се поставям на тяхно място и ги разбирам, заяви Иванов и добави, че почетният консул е поел ангажимент и пътува към тях, тъй като той е в Тимишоара. За момента те отказват да пътуват с автобус, което е разбираемо, тъй като едната граница е затворена . Ако трябва да пътуват до Гюргево, са 7-8 часа при нормални метеорологични условия. При настоящите условия не е препоръчително да се пътува, каза той. "Хората от автобусите чакат да бъде отворена границата. От тях не сме получили оплакване и не сме имали искане за съдействие. Ако постъпи такова, ще реагираме“, увери българският консул в Букурещ. Тази сутрин от Летище "Пловдив" съобщиха, че са започнали почистване на пистите и летището е затворено. Вчера са били отложени три полета заради метеорологичната обстановка, а пътниците, които е трябвало да излетят за Москва, са настанени на хотел в Пловдив. Причината за това е, че самолетът им не е дошъл до България, а е кацнал в Кишинев.

Погледнато от строго юридическа гледна точка, на най-бедната страна в ЕС би трябвало да й се разреши да влезе в еврозоната.
