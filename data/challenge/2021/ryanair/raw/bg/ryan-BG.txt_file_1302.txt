bg-1302
bg
2018-09-28
https://www.actualno.com/europe/ryanair-otmenja-250-poleta-zaradi-stachki-na-kabinnija-personal-news_696973.html
Ryanair отменя 250 полета заради стачки на кабинния персонал

Ирландската нискотарифна авиокомпания Ryanair отменя 250 полета заради стачки на кабинния персонал в Белгия, Италия, Холандия, Португалия, Испания и Германия, както и на германските пилоти. Това е пореден протест на персонала на авиопревозвача, който настоява за по-добро заплащане и условия на труд.

От външното ни министерство препоръчват на българските граждани, които днес имат планирани полети с "Райънеър" от и до Германия, Испания, Португалия и Холандия, да се осведомяват своевременно за възможните промени и да следят актуалните разписания. В случай на нужда, гражданите могат да се свържат за съдействие с превозвача, посочват от външното ни министерство.
