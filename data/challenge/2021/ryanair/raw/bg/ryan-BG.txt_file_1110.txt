bg-1110
bg
2018-06-19
https://www.24chasa.bg/novini/article/6920286
Блокирани пътници на летището в Пловдив, след като гръм ударил самолета им Близо 100 души, пътуващи за Брюксел, попаднаха в понеделник вечер в капан на летище "Пловдив" и останаха гладни и жадни в продължение на 8 часа, съобщава "Марица".

Близо 100 души, пътуващи за Брюксел, попаднаха в понеделник вечер в капан на летище "Пловдив" и останаха гладни и жадни в продължение на 8 часа, съобщава "Марица". Полетът на самолета на превозвача "Райънеър", с който трябвало да излетят в 19:30 ч., бил отменен заради техническа неизправност на машината. Същата била ударена от гръм малко преди да кацне на летище "Пловдив". За късмет нямало пострадали, а самолетът се приземил успешно. Вижте още новини от България и света! Проблемът е, че другите пасажери, които вече били минали чекиране и митница, били задържани в граничната зона до 2 ч. сутринта. Те получили ваучери за храна, но се оказало че на летището няма нито вода, нито сандвичи. "Залъгвахме глада и жаждата със студен чай, солети и бейкролс", оплака се потърпевша. Отмененият полет за Брюксел – Шарлероа ще излети днес в 14:45 ч.
