bg-1093
bg
2018-02-27
http://inews.bg/%d0%a1%d0%b2%d1%8f%d1%82/%d0%9d%d0%b0%d1%88%d0%b5%d0%bd%d1%86%d0%b8-%d1%81%d0%b0-%d0%b1%d0%bb%d0%be%d0%ba%d0%b8%d1%80%d0%b0%d0%bd%d0%b8-%d0%bd%d0%b0-%d0%bb%d0%b5%d1%82%d0%b8%d1%89%d0%b5-%d0%b2-%d0%a0%d1%83%d0%bc%d1%8a%d0%bd%d0%b8%d1%8f_l.a_c.371_i.586090.html
Нашенци са блокирани на летище в Румъния

Голяма група българи бедства на летището в румънския град Тимишоара. Те са летели с полет на "Райънеър" от Лондон, който е трябвало да кацне снощи в 20:15 в Пловдив. Заради лошите метеорологични условия, полетът е бил пренасочен първо към летище София, а в с последствие е кацнал в Румъния. Сънародниците ни споделят, че и към този час нямат информация от авиокомпанията кога и дали ще могат да отпътуват. Досега не са получили съдействие и от консулската ни служба.Около 120 човека са в Румъния. От 9 вечерта сме на летището. Българското посолство не съдейства, каза една от пътничките. Тя заяви, че от вчера никой не вдига телефона в посолството ни в Румъния.
