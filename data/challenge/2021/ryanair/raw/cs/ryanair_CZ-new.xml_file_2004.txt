cs-2004
cs
1970-01-01
https://www.skyscanner.cz/novinky/tipy/ryanair-8-rad-a-triku-jak-naplno-vyuzit-vase-prirucni-zavazadla
Cestujete s nízkorozpočtovou leteckou společností Ryanair a přesně nevíte, jaká jsou omezení pro příruční zavazadla a jak se vyhnout případným vysokým poplatkům na letišti. Skyscanner vám představí několik triků.

Dejte si pozor na hmotnost a rozměry, které musí mít váš cestovní kufr či příruční zavazadlo u společnosti Ryanair.


Nadměrné příruční zavazadlo nebude do letadla připuštěno, případně bude umístěno do zavazadlového prostoru. Budete však vyzváni k zaplacení poplatku 50€. Dejte si proto pozor na rozměry a hmotnost všech svých přepravovaných zavazadel!

Nemůžete-li cestovat na lehko, rezervujte si vaše zavazadla online v předstihu. Určitě vám to ušetří hodně peněz. Ryanair minulý rok zjednodušil kategorie odbavených zavazadel, a proto je nyní jednodušší si zabalit a vyrazit na cestu!

Je jasné, že si svůj notebook, tablet či zrcadlovku budete chtít vzít na palubu letadla. Přestože je Ryanair nízkorozpočtová aerolinka, umožní vám vzít si vaše oblíbené věci do letadla společně s velkým palubním zavazadlem. Váha tohoto extra malého zavazadla není stanovena a jeho obsahem mohou být např. i nákupy na letištích či potřeby při cestování s kojencem. Požadavkem je, aby se vaše extra cestovní taška vešla pod sedadlo před vámi. V hlavním palubním zavazadle tak stále budete mít volných 10kg! Ryanair je proto ideální pro kratší výlet po Evropě, přestože zavedl nový poplatek 5EUR za velké příruční zavazadlo. Snadno si zarezervujete levné letenky a se 2 ks příručních zavazadel byste měli vystačit, zvláště pokud cestujete v páru.
