cs-2007
cs
1970-01-01
https://www.blesk.cz/clanek/zpravy-udalosti/604804/dalsi-cestujici-nedoleti-z-prahy-do-skandinavie-stavka-pilotu-sas-pokracuje.html
Další cestující nedoletí z Prahy do Skandinávie. Stávka pilotů SAS pokračuje

Skandinávská letecká společnost SAS ruší kvůli stávce pilotů dalších více než 1200 letů v pondělí a úterý. Omezení se dotkne i některých spojů mezi Prahou a Oslem, Kodaní a Stockholmem, které byly podle webů příslušných letišť rušeny i v neděli. Časově neohraničená stávka pilotů v neděli vstoupila do třetího dne.

Kvůli stávce pilotů, která začala v pátek, se neuskuteční kolem 2800 letů, což do úterý zasáhne na 280 tisíc cestujících. V pondělí bude zrušeno 667 letů a v úterý dalších 546.
