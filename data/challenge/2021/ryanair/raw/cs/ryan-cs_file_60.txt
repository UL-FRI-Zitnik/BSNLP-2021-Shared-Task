cz-60
cs
2018-08-08
https://ekonomika.eurozpravy.cz/evropa/231716-ryanair-rusi-dalsich-250-patecnich-letu-stavka-se-prelila-i-do-nemecka/
Ryanair ruší dalších 250 pátečních letů, stávka se přelila i do Německa

Němečtí piloti Ryanairu zahájí v pátek ve 3:01 SELČ 24hodinovou stávku. Na pátek již dříve ohlásili stávky také jejich kolegové v Irsku, Švédsku a Belgii. Kvůli těmto protestům musela firma zrušit 146 z více než 2400 letů plánovaných na pátek. Celkově tak již Ryanair zrušil zhruba 400 pátečních letů, tedy téměř šestinu z plánovaného počtu. O vyhlášení páteční stávky navíc uvažuje rovněž nizozemský svaz pilotů VNV. Ryanair létá do desítek zemí, včetně ČR. Loni v prosinci se firmě podařilo odvrátit rozsáhlé stávky, když se poprvé ve své historii rozhodla uznat odborové svazy. Od té doby ale nedokáže s řadou z nich uzavřít smlouvy o pracovních podmínkách.
