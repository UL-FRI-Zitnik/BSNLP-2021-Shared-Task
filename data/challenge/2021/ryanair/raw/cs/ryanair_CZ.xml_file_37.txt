cs-new-37
cs
2019-02-22
https://www.idnes.cz/ekonomika/doprava/ryanair-pokuta-zavazadla-navyseni-ceny-letenky.A190222_121116_eko-doprava_svob#utm_source=rss&utm_medium=feed&utm_campaign=ekonomikah&utm_content=main
Ryanair uměle navyšuje cenu letenek, zaplatí miliony, rozhodli Italové

Pokud by si s sebou chtěl vzít větší zavazadla do deseti kilogramů, která dříve aerolinky převážely zdarma, zaplatí 154 – 206 korun. Jejich umístění do zavazadlového prostoru je pak ještě dražší – 206 až 257 korun. Italský regulační úřad AGCM začal s vyšetřováním zákonnosti těchto pravidel hned na podzim, informuje deník The Independent . Podle úřadu je možnost mít příruční zavazadlo jedním ze základních práv cestujících, a jako takové jim nesmí být odepřeno. Dále také úřad tvrdí, že Ryanair novými poplatky uměle a netransparentně navyšuje cenu letenek, píše zpravodajský web The Journal . Kromě Ryanairu dostal za stejný prohřešek pokutu i konkurenční Wizz Air, v jeho případě však šlo „jen“ o milion eur (25,6 milionu korun). Ani jedna ze společností se k rozhodnutí prozatím nevyjádřila.

Potíže má Ryanair dlouhodobě. Ryanair byl letos v anketě magazínu Which? označen již pošesté za nejhorší leteckou společnost na krátké vzdálenosti. Cestující si často stěžují na nejasnosti ohledně cen letenek a špatnou kvalitu jídla a sedaček. Firma přitom ročně přepraví z evropských leteckých dopravců nejvíce cestujících. V loňském roce pak měla firma problémy kvůli eskalaci sporu mezi vedením společnosti a jejími zaměstnanci. Piloti a letušky kvůli špatným pracovním podmínkám v září stávkovali, kvůli čemuž musela firma zrušit deset procent všech svých letů ( Asi 200 pasažérů muselo kvůli silnému sněžení čekat 6 hodin v letadle společnosti Ryanair (2/2019):
