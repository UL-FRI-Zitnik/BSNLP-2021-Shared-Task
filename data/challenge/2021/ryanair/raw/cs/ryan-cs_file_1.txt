cz-1
cs
2018-02-05
https://www.novinky.cz/ekonomika/462480-ryanair-navzdory-tisicum-zrusenych-letu-zvysil-ctvrtletni-zisk.html
Ryanair navzdory tisícům zrušených letů zvýšil čtvrtletní zisk

Dnes 11:11. Reuters Ryanair zaznamenal především překvapivé výnosy z volitelných služeb, jako je rezervace konkrétních sedadel či příplatky za další zavazadla. Společnost předpokládá, že do konce fiskálního roku (21. března) se počet přepravených cestujících meziročně zvýší ze 129 na 130 miliónů.

Celoroční zisk po zdanění by měl činit 1,4 až 1,45 miliardy eur. Za první fiskální pololetí (do konce září) se zisk Ryanairu zvýšil o 11 procent na 1,29 miliardy eur. Společnost uvedla, že akcionářům vrátí 750 miliónů eur prostřednictvím zpětného odkupu akcií. O Velikonocích hrozí další stávky Aerolinky, které se z hlediska počtu přepravovaných cestujících přetahují s německou Lufthansou o post evropské jedničky, v pondělí prohlásily, že se postaví „směšným požadavkům” pilotů, typickým pro klasické letecké společnosti, i kdyby to mělo znamenat stávky. Tím, že společnost koncem roku 2017 uznala odborovou organizaci pilotů Vereinigung Cockpit (VC), poprvé ve 32leté historii, se jí před vánočními svátky podařilo stávky odvrátit. S odbory od té doby jedná a další problémy v tomto ohledu očekává kolem Velikonoc.
