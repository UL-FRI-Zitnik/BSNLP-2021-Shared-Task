pl-838
pl
2018-10-18
https://www.rp.pl/Lotnictwo/310189873-Ryanair-nie-chce-w-Polsce-pracownikow-na-etacie.html
Ryanair nie chce w Polsce pracowników na etacie

Największy w Europie tani przewoźnik stara się uporać z problemem buntu, strajkami pilotów i pracowników pokładowych w kilku krajach z powodu warunków zawierania umów o pracę. Poniżej dalsza część artykułu.

W Polsce związek zawodowy pracowników pokładowych odmówił podpisywania nowych umów, jakie chce wprowadzić polska filia przewoźnika. Jacobs stwierdził jednak, ze nowa umowa o pracę odzwierciedla lokalny rynek. - To lokalny rodzaj umowy, taki sam jak w LOT i w innych liniach - powiedział. Czytaj także: Ryanair ostro tnie siatkę połączeń Wielu polskich pracowników Ryanaira ma umowy zawarte z firmą matką, ale mają przejść na nowe umowy, bo zasadnicza działalność Ryanaira w Polsce zostanie przekazana miejscowej filii Ryanair Sun.

Sekretarz polskiego związku zawodowego pracowników kabinowych CWR, Paulo Conceicao powiedział Reuterowi, że umowy o samozatrudnieniu będą oznaczać utratę istotnych praw np. do zasiłku chorobowego czy urlopu macierzyńskiego. - Wszystkie ta prawa zawarte w umowie o pracę zostaną zlikwidowane - stwierdził. Analitycy stwierdzili, że przestawienie się na umowy o samozatrudnieniu daje liniom lotniczym większą elastyczność i pozwoli im oszczędzać pieniądze. Jacobs powiedział, że załoga otrzyma wyższe zarobki w wyniku zmiany rodzaju umowy, mrze być też przenoszona do innych miejsc w Europie, jeśli będzie niezadowolona. Ryanair planuje dalszą ekspansję i zatrudnianie w krajach Europy Środkowo-Wschodniej - dodał K.Jacobs. Ryanair zatrudnia w Polsce 400 załóg, z których około trzech czwartych należy do związku. Załoga tej linii otrzymała wsparcie związków zawodowych z LOT, które od czwartku strajkują z powodu warunków pracy. - Działamy razem ze związkiem z Ryanaira w walce przeciwko samozatrudnieniu. Planujemy poruszyć to na szczeblu europejskim i krajowym - powiedziała Agnieszka Szelągowska ze związku z LOT na konferencji prasowej w środę.
