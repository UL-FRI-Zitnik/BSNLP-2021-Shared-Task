pl-6
pl
2018-01-03
https://www.pb.pl/liczba-pasazerow-ryanair-rosla-najwolniej-od-2014-r-902207
Liczba pasażerów Ryanair rosła najwolniej od 2014 r.

Liczba klientów irlandzkiego przewoźnika w 2017 r. wzrosła „jedynie” o 10 proc. do łącznie 129 mln. W samym grudniu wzrost wyniósł zaledwie 3 proc., co jest najgorszym wynikiem po 4-proc. spadku odnotowanym w marcu 2014 r.

Ryanair zmuszony był odwołać 2100 lotów do końca października, w rezultacie strajków i protestów personelu pokładowego, po czym anulował kolejne 18 tys. usług przewidzianych w okresie do początku tegorocznego lata. Dyrektor naczelny Michael O'Leary został zmuszony do zaakceptowania uzwiązkowienia pilotów po tym, jak uzyskali oni większą siłę przetargową, w efekcie czego doszło do pierwszego w historii strajku u przewoźnika. Roczny wzrost liczby pasażerów okazał się o 2 miliony mniejszy niż zakładały wstępne prognozy i spadł z poziomu 15-proc. dynamiki w 2015 r., hamując rozwój Ryanaira na tle rywali. Przewoźnik z siedzibą w Dublinie obniżył już prognozę na przyszły rok o 4 mln do 138 mln klientów. Tymczasem Wizz Air Holdings z siedzibą w Budapeszcie, największy tani przewoźnik lotniczy w Europie środkowej i Wschodniej, zanotował 24-proc. skok rocznej liczby pasażerów do 28,3 mln w porównaniu z 19-proc. wzrostem w 2016 r. Irlandzka firma nadal jednak przewyższa konkurenta pod względem wolumenowym dodając w zeszłym roku 12 mln klientów wobec 5,5 miliona w Wizz Air. Wynik netto Ryanair za kwartał zakończony 30 września 2017 r. był – co do tej pory było niespotykane – ujemny i wyniósł 25 mln EUR. Stało się tak m.in. w skutek odszkodowań dla ponad 700 tys. pasażerów z powodu odwołanych lotów. Firma prognozuje, ze w roku finansowym kończącym się 31 marca 2018 r. zysk netto wyniesie 1,4-1,45 mld EUR.
