pl-736
pl
2018-09-28
https://www.pb.pl/250-lotow-ryanaira-odwolanych-przez-strajk-941250
250 lotów Ryanaira odwołanych przez strajk

35 tys. pasażerów linii Ryanair odczuło skutki strajków pracowników taniej irlandzkiej linii lotniczej w Niemczech, Włoszech, Portugalii, Hiszpanii, Holandii i Belgii.

Strajkują piloci i personel pokładowy przewoźnika. Domagają się m.in. zmiany miejsca zawierania kontraktów (obecnie podpisywane są w Irlandii), a także poprawy warunków pracy. Michael O'Leary, prezes Ryanair oświadczył, że strajk był „niepotrzebny”. Zapewnił, że spółka porozumiała się już ze związkami zawodowymi w sprawie zawierania lokalnie kontraktów. Związek holenderskich pilotów poinformował jednak, że otrzymał jedynie ustną obietnicę, a nie na piśmie.
