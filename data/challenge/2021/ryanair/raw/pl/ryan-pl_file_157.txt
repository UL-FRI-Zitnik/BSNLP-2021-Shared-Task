pl-157
pl
2018-07-18
https://www.pb.pl/ryanair-moze-odwolac-nawet-600-lotow-w-przyszlym-tygodniu-935290
Ryanair może odwołać nawet 600 lotów w przyszłym tygodniu

Ryanair poinformował, że z powodu strajku personelu kabinowego może anulować ponad 12 proc. lotów w dniach 25-26 lipca, donosi Reuters.

Największa europejska tania linia lotnicza szacuje liczbę klientów, którzy mogą mieć trudności z powodu strajku na prawie 50 tys. Akcja strajkowa uderzy w podróżujących z i do Belgii, Portugalii i Hiszpanii. Ryanair szacuje liczbę odwołanych lotów na nawet 300 każdego dnia strajku. Personel kabinowy Ryanair 4 lipca opublikował listę 34 postulatów, m.in. żądania poprawy świadczeń chorobowych, zawierania umów w językach pracowników i na bazie lokalnego, a nie irlandzkiego prawa. Samoloty Ryanair latają do 37 krajów i w ubiegłym roku przewiozły 130 mln pasażerów.
