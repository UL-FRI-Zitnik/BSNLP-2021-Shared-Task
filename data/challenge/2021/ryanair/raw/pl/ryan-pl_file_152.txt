pl-152
pl
2018-07-18
https://www.tvp.info/38107659/ryanair-masowo-odwoluje-loty-utrudnienia-odczuja-tysiace-pasazerow
Ryanair masowo odwołuje loty. Utrudnienia odczują tysiące pasażerów

Samolot irlandzkich linii Ryanair awaryjnie wylądował w piątek na lotnisku Frankfurt-Hahn. 33 pasażerów trafiło do szpitala z powodu nagłego...

Prawie 50 tys. pasażerów dostało już informację mailem lub SMS-em o tym, że ich loty zostały odwołane. Skutki strajku pracowników Ryanaira najbardziej odczują ci, którzy zakupili bilety na loty do lub z Belgii – na tych trasach odwołany został niemal co trzeci lot. Protesty zapowiadali również pracownicy z Włoch, ale - jak podała firma - w tym kraju loty mają odbywać się zgodnie z planem. Związki zawodowe reprezentujące personel kabinowy Ryanair domagają się, by w całej Europie umowy o pracę były zawierane na podstawie prawa lokalnego, a nie prawa irlandzkiego.

Zależy im też na tym, żeby wszystkim oferowano takie same warunki, bez względu na to, czy są zatrudnieni bezpośrednio, czy wynajęci za pośrednictwem firmy zewnętrznej. Wysuwane są też żądania płacowe. Ryanair to cancel up to 300 of 2,400 daily flights next Wed 25 and Thurs 26 to minimise disruption to customers from unnecessary strikes by some cabin crew in Belgium, Portugal and Spain: — Ryanair (@Ryanair) 18 lipca 2018 Ryanair twierdzi, że warunki, jakie zapewnia swoim pracownikom, są konkurencyjne i często lepsze od tych, które oferują jego rywale.

Irlandzkie tanie linie latają w 37 krajach. W zeszłym roku przewiózły 130 milionów pasażerów. Busy day in the office lads? — Sinéad Keogh (@shinnyke6) 18 lipca 2018 Przed zeszłorocznym Bożym Narodzeniem Ryanair zapobiegł fali strajków, postanawiając uznać związki zawodowe – po raz pierwszy w swej 32-letniej historii.
