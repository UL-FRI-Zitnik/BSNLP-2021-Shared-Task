pl-52
pl
2018-06-07
http://www.rp.pl/Lotnictwo/306079947-Ryanair-uznal-dwa-zwiazki-zawodowe-we-Wloszech.html
Ryanair uznał dwa związki zawodowe we Włoszech

Tani irlandzki przewoźnik podpisali umowę o uznaniu 2 związków zawodowych pracowników pokładowych we Włoszech, pierwszą dotyczącą tej kategorii zawodowej.

Ryanair uniknął strajków rezed świętami pod koniec 2017 r. ogłaszając w ostatniej chwili zamiar uznania organizacji pilotów, ale od tamtej pory trudno mu uzgodnić warunki porozumienia w kilku krajach. Poniżej dalsza część artykułu.

We Włoszech miał więcej szczęścia, w marcu zawarł taką umowę ze związkiem pilotów, teraz z ANPAC i ANPAV reprezentującymi jego zdaniem ok.20 proc. personelu pokładowego. - Osiągamy postęp z innymi związkami pracowników pokładowych w Europie, mamy nadzieję podpisać więcej umów uznających związki pilotów i pracowników pokładowych w najbliższych tygodniach - powiedział szef działu kadr, Eddie Wilson. Organizacja hiszpańskich pilotów SEPLA zerwała jednak w maju rozmowy, w Portugalii Ryanair miał drobne perturbacje z powodu protestów pracowników, w Irlandii grozi mu strajk. Jedyna uznana organizacja pilotów w W.Brytanii zagroziła w ubiegłym tygodniu strajkiem, jeśli pracodawca nie opracuje jasnego systemu zarządzania awansami i transferami.
