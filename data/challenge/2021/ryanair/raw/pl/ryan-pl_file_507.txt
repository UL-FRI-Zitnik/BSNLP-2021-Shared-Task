pl-507
pl
2018-08-08
https://www.bankier.pl/wiadomosc/Niemcy-dolaczaja-do-strajku-w-Ryanairze-Beda-odwolane-loty-7607074.html
Niemcy dołączają do strajku w Ryanairze. Będą odwołane loty

Strajki w Ryanairze przybierają na sile. Zaledwie kilka dni temu irlandzki przewoźnik ogłosił odwołanie 104 lotów do i z Belgii z uwagi na protest pilotów, który odbędzie się 10 sierpnia 2018 roku. Teraz, jak dowiedział się serwis Fly4free.pl , do strajku dołączyli Niemcy, którzy razem z Belgami, Szwedami i Irlandczykami będą walczyć o lepsze warunki pracy w Ryanairze. 



. Liczba ta wzrośnie po tym, jak niemiecki związek zawodowy dołączył do protestujących. To ciężki sezon dla Ryanaira przez strajki w lipcu odwołano już kilkaset lotów. Jak dowiedział się serwis Fly4free.pl, dzisiaj swoją decyzję o dołączeniu do protestujących przekazał niemiecki związek zawodowy Vereinigung Cockpit (VC). Strajk w Niemczech odbędzie się w piątek, 10 sierpnia, od godziny 03:01 i potrwa do soboty, 11 sierpnia, do godziny 02:59. Mówi się o prawdopodobnym anulowaniu lotów z wszystkich niemieckich lotnisk.



– Wymagamy poprawy warunków płacowych i pracy – mówi Martin Locher, prezes VC. – Podczas negocjacji Ryanair kategorycznie wykluczył wszelkie podwyżki, jednocześnie nie wykazał zainteresowania znalezieniem rozwiązań i tylko on odpowiada za eskalację sporu – przekazał Martin Locher podczas konferencji prasowej. Związki zawodowe w Ryanair domagają się, by w całej Europie umowy o pracę były zawierane na podstawie prawa lokalnego, a nie prawa irlandzkiego oraz by wszystkim oferowano takie same warunki, bez względu na to, czy są zatrudnieni bezpośrednio przez przewoźnika, czy też za pośrednictwem firmy zewnętrznej. Związkowcy oczekują również wzrostu wynagrodzeń. 



"VC wyraża ubolewanie z powodu wpływu strajku na pasażerów, personel pokładowy i obsługę naziemną. Pasażerowie powinni kontaktować się bezpośrednio z Ryanairem w sprawie ich regularnych lotów, ponieważ tylko sama firma może powiedzieć, które loty będą obsługiwane" – podaje związek zawodowy.
