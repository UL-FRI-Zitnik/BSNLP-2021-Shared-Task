pl-7
pl
2018-02-26
https://www.pb.pl/piloci-ryanair-domagaja-sie-rezygnacji-prezesa-906523
Piloci Ryanair domagają się rezygnacji prezesa

Grupa pilotów stojąca za wywołaniem strajku w Ryanair w zeszłym roku wzywa prezesa linii Michaela O‘Leary do rezygnacji ze stanowiska, informuje Reuters.

Europejska Rada Przedstawicieli Pracowników (EERC), nieoficjalne europejskie stowarzyszenie pilotów ustanowione przez pilotów Ryanaira domagające się lepszych warunków dla pracowników tanich linii, twierdzi, że wielu pilotów opuszcza przewoźnika, a O‘Leary nie zdołał rozwiązać problemu. Kilka związków zawodowych pilotów poinformowało, że w skład EERC wchodzi znaczny odsetek pracowników irlandzkiej firmy czyli ponad 4000 pilotów. W liście do Michaela O‘Leary EERC poinformowało, że liczba pilotów opuszczających linie Ryanair nie zmalała od czasu braków kadrowych, które doprowadziły w zeszłym roku do odwołania 20 tys. lotów oraz ograniczenia planów ekspansji linii.
