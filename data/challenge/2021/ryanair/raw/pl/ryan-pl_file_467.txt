pl-467
pl
2018-08-08
http://www.nowiny24.pl/turystyka/region/a/8-osob-uwiezionych-w-burgas-ryanair-odwolal-lot-z-bulgarii-do-jasionki,13400467/
8 osób uwięzionych w Burgas. Ryanair odwołał lot do Jasionki wideo Przez odwołany lot z Burgas do Jasionki dwie rodziny z Rzeszowa musiały przedłużyć wakacje. Do kraju wrócą autobusem. Dlaczego odwołano lot?

CZYTAJ TEŻ: Ryanair odwołał loty z Bristolu do Jasionki i z Jasionki do Bristolu Osiem osób z Rzeszowa z powodu odwołanego lotu musiało wydłużyć pobyt w Burgas w Bułgarii. - We wtorek o godz. 20 otrzymaliśmy maila z informacją, że nasz lot powrotny z Burgas do Rzeszowa został odwołany. Kolejnymi, którymi moglibyśmy wrócić to ten w sobotę, albo niedzielę. Nie możemy tyle czekać. Dlatego do domu wrócimy autobusem - mówi zdenerwowany Bartosz, czytelnik Nowin.

O wyjaśnienie sytuacji poprosiliśmy pracownika lotniska w Jasionce , który zaprzecza, że odwołany lot ma związek ze strajkiem pilotów linii lotniczych Ryanair. - Nie wiązałbym wszystkich sytuacji odwołanych lotów Ryanaira ze strajkiem. Samoloty mają różne usterki, przez które loty zostają odwołane - tłumaczy Marcin Kołacz z Portu Lotniczego Rzeszów-Jasionka. Dodaje, że nie ma informacji, aby inne loty Ryanaira w najbliższych dniach miały się nie odbyć. ZOBACZ TEŻ: Ryanair uruchamia wakacyjne loty z Jasionki do Burgas i Aten
