pl-183
pl
2018-07-23
http://warszawa.naszemiasto.pl/artykul/ryanair-odwoluje-loty-z-modlina-w-srode-i-czwartek-25-oraz,4735583,art,t,id,tm.html
Ryanair odwołuje loty z Modlina w środę i czwartek 25 oraz 26 lipca. Nie polecimy do Hiszpanii i Belgii

(© KRZYSZTOF KAPICA)

Z powodu strajku pilotów irlandzka linia lotnicza jest zmuszona odwołać środowe i czwartkowe loty, w tym także te do i Warszawy. Z Lotniska w Modlinie nie polecimy do Alicante oraz Brukseli. Szczegóły w artykule poniżej.

W środę i czwartek 25 oraz 26 lipca nie polecimy liniami Ryanair do Brukseli oraz Alicante. Wśród odwołanych lotów znalazły się rejsy z i do obu tych miast. Powodem jest strajk pilotów w Hiszpanii, Belgii oraz Portugalii. Sytuacja dotyczy następujących lotów 25 lipca: FR1058 Warszawa-Modlin - Bruksela-Charleroi (lot o 9:15),FR1057 Bruksela-Charleroi - Warszawa-Modlin, (lot o 6:55) oraz 26 lipca: FR1001 Warszawa-Modlin - Alicante, (lot 10:45), FR1002 Alicante - Warszawa-Modlin, (lot o 6:50). Pasażerowie, którzy mieli wykupione bilety na loty w dniach 25-26 lipca, które zostały odwołane, otrzymali SMS-owe powiadomienia.Wszystko to jest spowodowane strajkiem personelu pokładowego. Problem dotknął lotów z Belgii, Portugalii i Hiszpanii, ponieważ w tych krajach pracownicy zapowiedzieli strajki. Piloci Ryanaira domagają się od firmy zmian dotyczących: polityki płac, umów, które określą długość urlopów, umów, określających zasady dotyczące transferów załóg między europejskimi i afrykańskimi bazami. Piloci domagają się też, by w negocjacjach brał udział niezależny negocjator, którego to żądania nie chce spełnić Ryanair. Zobaczcie też:
