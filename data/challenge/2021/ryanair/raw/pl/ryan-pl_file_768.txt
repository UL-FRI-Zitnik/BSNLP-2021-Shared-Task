pl-768
pl
2018-09-28
https://www.polskieradio.pl/5/3/Artykul/2195146,Strajk-pracownikow-Ryanaira-w-szesciu-krajach-apel-KE-do-przewoznika
Strajk pracowników Ryanaira, apel KE do przewoźnika

Piloci i personel pokładowy domagają się przestrzegania prawa pracy. O to samo zaapelowała unijna komisarz do spraw zatrudnienia Marianne Thyssen podczas spotkania w Brukseli z prezesem tanich linii Michaelem O’Leary’m. Odwołanych ma być dziś 250 lotów z prawie 2400 zaplanowanych. Związkowcy z Ryanaira, którzy zorganizowali strajk domagają się, by umowy o pracę w całej Europie były zawierane na podstawie prawa lokalnego, a nie irlandzkiego, które jest mniej korzystne dla załóg samolotowych. Wsparła ich unijna komisarz do spraw zatrudnienia Marianne Thyssen.- Jednolity rynek to nie dżungla i to nie barwy przewoźnika decydują jakie prawo ma stosować - powiedziała. - Przestrzeganie prawa nie jest czymś, co powinno być negocjowane przez pracowników, nie jest czymś co można odłożyć na później - komentował też rzecznik Komisji Margaritis Schinas. Do akcji strajkowych pracowników Ryanaira dochodzi od kilku miesięcy. Związkowcy grożą, że będą je powtarzać jeśli ich żądania nie zostaną spełnione. msze.
