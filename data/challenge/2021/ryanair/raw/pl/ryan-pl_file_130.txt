pl-130
pl
2018-07-03
http://warszawa.naszemiasto.pl/artykul/czekaja-nas-strajki-ryanair-jakie-mamy-prawa-jako,4710717,art,t,id,tm.html
Czekają nas strajki Ryanair. Jakie mamy prawa jako pasażerowie?

Zła wiadomość dla wszystkich podróżników. W nadchodzącym sezonie wakacyjnym 2018 Ryanair czeka kilka strajków. Z utrudnieniami musimy liczyć się w lipcu we Włoszech, Hiszpanii, Portugalii i Belgii, a także w sierpniu w Niemczech. Dalsza część artykułu poniżej.

Mamy dobrą i złą wiadomość dla wszystkich podróżujących Ryanairem. Zła jest taka, że przewoźnika czeka w tym sezonie kilka strajków. Dobra, że z powodu zakłóconego lotu możemy domagać się odszkodowania. Pasażerowie, których loty zostaną opóźnione o min. trzy godziny mają prawo ubiegać się o odszkodowanie w wysokości do 600 euro na osobę. Jeśli chodzi o anulowanie lotu, rekompensatę otrzymamy wówczas, gdy przewoźnik o swojej decyzji poinformuje w czasie krótszym niż 14 dni przed planowaną datą odlotu. - Jeśli nasz lot zostanie opóźniony o więcej niż pięć godzin linia lotnicza jest zobowiązana do zwrotu pełnej ceny biletu. Natomiast w przypadku opóźnienia powyżej dwóch godzin na trasie powyżej 1500 km, przewoźnik musi również zapewnić pasażerom oczekującym na lotnisku posiłki i napoje oraz umożliwić dostęp do dwóch połączeń telefonicznych lub e-maili. Przewoźnik ma także obowiązek zapewnić zakwaterowanie oraz transport z i do lotniska - mówi Eugeniusz Lonski z AirHelp (firmą świadczącą usługi prawne pasażerom linii lotniczych, których loty były opóźnione, odwołane lub którym linia lotnicza odmówiła wejścia na pokład). Pamiętajmy, że rekompensata przysługuje nam w przypadku, gdy korzystamy z linii lotniczych zarejestrowanych w Unii Europejskiej bądź w sytuacji, gdy lot rozpoczyna się lub kończy w jednym z państw unijnych. Takie same prawa obowiązują też na Islandii, w Norwegii i Szwajcarii. Na złożenie roszczenia mamy zazwyczaj trzy lata. Warto też wiedzieć, że złe warunki pogodowe lub nagłe wypadki medyczne mogą spowodować zwolnienie przewoźnika lotniczego z obowiązku wypłaty odszkodowania. Zobaczcie też:
