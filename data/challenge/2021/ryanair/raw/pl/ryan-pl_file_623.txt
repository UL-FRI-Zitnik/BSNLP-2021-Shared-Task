pl-623
pl
2018-08-28
https://plus.gazetakrakowska.pl/szanuj-pracownika-swego-jak-siebie-samego/ar/13445395
Szanuj pracownika swego jak siebie samego

Daniel Szafruga. Strajk pilotów Ryanaira w okresie szczytu przewozów powinien uświadomić prezesom firm działających w Polsce i politykom, że pracownikom nie wystarczy płacić, trzeba ich także szanować. A z tym wielu ma problem. Jak Michael O’Leary, założyciel Ryanaira, który powtarzał jak pacierz, że szybciej sobie ręce utnie, niż zgodzi się, by w jego firmie były związki zawodowe. Rąk nie uciął, związki ma. Tę samą filozofię zarządzania prezentowali kilka lat temu, przy aprobacie polityków, szefowie wielu firm w Polsce, że wspomnę Lidla czy Biedronkę. To się zmieniło, gdy zaczęło brakować pracowników, ale opinia o firmach „uduś” pozostała. Tak jak mentalność prezesów, którzy płacą lepiej, ale nakładają więcej obowiązków.
