uk-168
uk
2018-08-10
https://zik.ua/news/2018/08/10/yevropu_nakryv_naybilshyy_strayk_ryanair_1383795
Європу накрив найбільший страйк Ryanair

В Європі пілоти Ryanair почали наймасштабніший страйк в історії ірландського лоукостера – скасовано 400 рейсів, з них 250 – у Німеччині. 55 тисячам пасажирів запропоновано перенести політ на інший день або отримати назад гроші за квиток. Про це повідомляє повідомляє За словами представника німецької профспілки пілотів Cockpit, страйк почався в 3.01 години (4.01 за Києвом) 10 серпня і триватиме 24 години. У зв’язку зі страйком, що проходить в Німеччині, Бельгії, Швеції, Ірландії та Нідерландах, керівництво авіаперевізника анулювало близько 400 рейсів. При цьому найбільше рейсів 250 скасували у Німеччині. Анульовано практично всі рейси, які повинні були стартувати з німецьких аеропортів вранці 10 серпня. Лише вдень з Німеччини знову почнуть вилітати літаки Ryanair, мова йде про зворотні рейси в інші країни, не охоплені протестом пілотів. Загалом від страйку постраждають близько 55 тисяч пасажирів, з них понад 42 тисяч в Німеччині. Їм запропоновано перенести політ на інший день або отримати назад гроші за квиток. Виплату інших компенсацій пасажирам керівництво Ryanair відхиляє. Об’єднання Cockpit з січня 2018 року веде переговори з керівництвом ірландської авіакомпанії, домагаючись укладення першої тарифної угоди з Ryanair і підвищення заробітних плат. Орієнтиром для переговорів називаються тарифні умови туроператора Tui, який, як і Ryanair, використовує літаки Boeing 737. Зважаючи на відсутність прогресу на переговорах 96% опитаних членів Cockpit висловилися за подальшу боротьбу шляхом страйку.
