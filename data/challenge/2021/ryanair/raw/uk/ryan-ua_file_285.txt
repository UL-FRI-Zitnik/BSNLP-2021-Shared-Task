uk-285
uk
2018-10-01
https://www.epravda.com.ua/news/2018/10/1/641155/
Ryanair закриє дві бази в ЄС

Ryanair закриє бази в Єйндховені та Бремені з 5 листопада. Про це "Інтерфакс-Україна". повідомляє Ryanair повідомила про рішення закрити бази в аеропортах Ейндховена (Нідерланди) і Бремена (Німеччина), зберігаючи більшість рейсів до цих міст літаками з інших країн, а також скоротити кількість літаків у базі Веци (Нижній Рейн, Німеччина) з п'яти до трьох. Окрім того, ірландська авіакомпанія-лоукостер Ryanair погіршила прогноз чистого прибутку на 2019 фінансовий рік на 150 млн євро (12%). "Хоча ми успішно впоралися з п'ятьма страйками 25% наших ірландських пілотів цього літа, два нещодавно скоординованих страйки бортпровідників та пілотів із п'яти країн ЄС вплинули на кількість пасажирів через анулювання рейсів і скасування бронювань і зниження прибутку", - зазначив CEO Ryanair Майкла О'Лірі. Компанія зазначила, що на зниження прибутку також вплинуло підвищення ціни на незахеджовану нафту на 10%, збільшення витрат на паливо і необхідність виплат компенсацій пасажирам.
