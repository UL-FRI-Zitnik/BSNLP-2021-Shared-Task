uk-78
uk
2018-07-19
http://nowyny.eu/news/cherez_strajk_ryanair_skasovue_600_rejsiv/2018-07-19-26335
Через страйк Ryanair скасовує 600 рейсів

Ryanair скасовує 600 рейсів через страйк. Ірландська авіакомпанія Ryanair скасувала до 600 рейсів через загрозу страйків бортпровідників у Бельгії, Португалії та Іспанії. Про це повідомляє BBC. Страйк вплине на майже 50 тисяч пасажирів, які забронювали рейси з чи до згаданих країн 25 чи 26 липня. Ryanair вибачилася за перебої в роботі. Лоукостер вже зв'язався з постраждалими пасажирами і повідомив, що якщо клієнти не отримали електронного листа або SMS-повідомлення, вони повинні розраховувати на подорож як заплановано. Варто зазначити, що на страйк заради вищих зарплат і кращих умов роботи планують вийти пілоти в Ірландії уже цього тижня - в п'ятницю, та наступного тижня у вівторок.
