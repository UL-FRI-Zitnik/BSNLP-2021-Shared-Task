uk-315
uk
2018-10-28
https://www.unn.com.ua/uk/news/1759809-investori-ryanair-vimagayut-zmini-golovi-pravlinnya-i-generalnogo-direktora
Інвестори Ryanair вимагають зміни голови правління і генерального директора

КИЇВ. 28 жовтня. УНН. Пенсійний фонд Local Authority Pension Fund Forum (LAPFF), що є міноритарним акціонером ірландської авіакомпанії Ryanair, вимагає перестановок у керівництві найбільшого в Європі бюджетного авіаперевізника з Ірландії. Зокрема, пише The Guardian, інвестори створили петицію з вимогою відставки чинного голови ради директорів Ryanair Девіда Бондермана, який займає цю посаду з 1996 року, передає УНН. Крім того, пенсійний фонд вимагає, щоб лоукостер почав підшукувати змінника для генерального директора Майкла О’Лірі, який очолює компанію з 1994 року. ЧИТАЙТЕ ТАКОЖ:

LAPFF розраховує, що обидві вимоги будуть виконані на наступному щорічному зібранні акціонерів, яке відбудеться у вересні 2019 року. Пенсійний фонд володіє близько 1% акцій Ryanair, що, згідно зі статутом компанії, дозволяє LAPFF створити петицію і спробувати домогтися її підтримки із боку більш великих інвесторів. І швидше за все, фонд її отримає, оскільки на останніх зборах акціонерів приблизно третина інвесторів проголосували проти продовження повноважень пана Бондермана. Інвестори вважають, що керівництво Ryanair втратило з часом здатність вести компанію до успішного майбутнього. Як раніше інформував УНН , зараз лоукостер переживає

у зв’язку з численними страйками персоналу, що вимагає поліпшення умов праці. Так, через страйк, оголошений пілотами та бортпровідниками авіакомпанії Ryanair у Німеччині, ірландській авіакомпанії довелося скасувати 150 рейсів, запланованих на 12 вересня. Слід зазначити, що міноритарний акціонер (міноритарій) акціонер компанії (фізична або юридична особа), розмір пакету акцій якого не дозволяє йому безпосередньо брати участь в управлінні компанією (наприклад, шляхом формування ради директорів). Такий пакет акцій називається “неконтролюючим”. Міноритарні акціонери мають малу частку пакету акцій, серед їхніх переваг є можливість отримати дивідендів і при цьому не понести сильного збитку.
