uk-122
uk
2018-07-25
http://day.kyiv.ua/uk/news/250718-ryanair-cherez-strayk-skasuvav-600-reysiv-u-belgiyi-ispaniyi-italiyi-ta-portugaliyi
Ryanair через страйк скасував 600 рейсів у Бельгії, Іспанії, Італії та Португалії

Ірландська авіакомпанія Ryanair 25 та 26 липня через страйк співробітників скасувала 600 рейсів у Бельгії, Іспанії, Італії та Португалії. Про це пише Associated Press, передає " Профспілки у цих чотирьох державах стверджують, що працівники Ryanair та її дочірніх компаній найняті за контрактами, що управляються країнами, в яких ті не базуються. У зв’язку з цим вони отримують менші відпускні, невідповідну зарплатню та не мають доступу до державних пільг. У відповідь авіакомпанія, розташована в Дубліні, опублікувала на своєму веб-сайті документацію щодо виплат заробітної плати, стверджуючи, що пілоти і бортпровідники отримують справедливу оплату праці. Компанія також стверджує, що всім 50 тисячам клієнтів, які постраждали від скасування 600 рейсів в середу і четвер, було запропоновано альтернативні рейси або ж повне повернення коштів. Як повідомлялося раніше, в Італії бортпровідники проведуть 24-годинний страйк 25 липня, а співробітники компанії в Іспанії, Португалії та Бельгії страйкуватимуть 48 годин 25-26 липня.

Матеріали, надруковані у газеті День, є власністю видавця, захищені міжнародним і українським законодавством і не можуть бути відтворені у будь-якій формі без письмового дозволу видавця. При використанні наших публікацій посилання на газету обов'язкове. Всі матеріали, розміщені на цьому сайті з посиланням на агентство «Інтерфакс-Україна», не підлягають подальшому відтворенню та/чи розповсюдженню у будь-якій формі, окрім як з письмового дозволу агентства «Інтерфакс-Україна».
