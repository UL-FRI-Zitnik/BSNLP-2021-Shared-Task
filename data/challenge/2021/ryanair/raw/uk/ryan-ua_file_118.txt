uk-118
uk
2018-07-25
https://www.unian.ua/tourism/news/10200639-ryanair-skasuvala-300-zaplanovanih-na-sogodni-aviareysiv-cherez-strayki.html
Ryanair скасувала 300 запланованих на сьогодні авіарейсів через страйки

Ryanair скасувала 300 запланованих на сьогодні авіарейсів через страйки.

57 0. Новини туризму Пасажирам запропонували перебронювати квитки на інші дати або отримати повне відшкодування вартості.

Ірландська авіакомпанія-лоукостер Ryanair скасувала 300 авіарейсів, запланованих на середу, 25 липня. Зокрема, скасовані рейси з Іспанії, Португалії та Бельгії та в ці країни, оскільки в них відбувається страйк бортпровідників. Загалом скасування рейсів на 25 та 26 липня торкнеться 50 тисяч пасажирів, повідомили представники компанії у Twitter, передає Цим пасажирам запропонували перебронювати квитки на інші дати або отримати повне відшкодування вартості. Окрім того, у вівторок, 24 липня, стало відомо, що авіакомпанії International Airlines Group (IAG), Ryanair , easyJet та Wizz Air подали до Єврокомісії скарги у зв'язку зі страйками авіадиспетчерів у Франції. Авіакомпанії вважають, що Франція порушує законодавство ЄС, унеможливлюючи авіаперельоти над своєю територією країни під час страйків. "Пасажири рейсів, які виконуються в обхід території Франції, позбавлені свого базового права вільно подорожувати між країнами-членами ЄС, які оминули страйки", - йдеться у їхній спільній заяві. Виконавчий директор Ryanair Майкл О'Лірі зазначив, що коли такі страйки проходять у Греції чи Італії, авіаперельоти над їхньою територією здійснюються у звичному режимі, але Франція цього не дозволяє. "Постачальники авіадиспетчерських послуг, особливо в Німеччині та Великобританії, ховаються за несприятливими погодними умовами та евфемізмами на кшталт "обмежені можливості" у той час, як причина полягає у відсутності достатньої кількості авіадиспетчерів для обслуговування усіх рейсів, що стоять у розкладі", - зазначив він.
