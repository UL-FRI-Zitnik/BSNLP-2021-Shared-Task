uk-140
uk
2018-08-10
https://ukranews.com/ua/news/578004-u-ryanair-pochalysya-naymasshtabnishi-strayky-v-istorii-loukostera
16:52 У Ryanair почалися наймасштабніші страйки в історії лоукостера

Пілоти Ryanair почали найбільш масштабний страйк в історії ірландської бюджетної авіакомпанії. Протестна акція почалася о 3:01 в п'ятницю, 10 серпня і триватиме 24 години, підтвердив представник німецької профспілки пілотів Cockpit, пише

У зв'язку зі страйком, що проходить у Німеччині, Бельгії, Швеції, Ірландії та Нідерландах, керівництво авіаперевізника анулювало близько 400 рейсів - кожен шостий із запланованих на цей день європейських польотів Ryanair. При цьому найбільше рейсів - 250 - скасували в Німеччині. Анульовано практично всі рейси, які мали стартувати з німецьких аеропортів вранці 10 серпня. Лише вдень з Німеччини знову почнуть вилітати літаки Ryanair, йдеться про зворотні рейси в інші країни, не охоплені страйком пілотів. Загалом від страйку постраждають близько 55 тисяч пасажирів, з них понад 42 тисяч у Німеччині. Їм запропоновано перенести політ на інший день або отримати назад гроші за квиток. Виплату інших компенсацій пасажирам керівництво Ryanair відхиляє, зазначає dpa. Німецькі пілоти Ryanair оголосили 8 серпня про те, що приєднуються до страйку колег з інших країн. Керівництво авіакомпанії не проявляє конструктивних намірів досягти угоди з пілотами, заявив голова Cockpit Мартін Лохер (Martin Locher). Він приніс "найглибші вибачення пасажирам", які постраждають внаслідок страйку пілотів. При цьому відповідальність за акцію голова Cockpit на менеджмент Ryanair. Об'єднання Cockpit з січня 2018 року веде переговори з керівництвом ірландської авіакомпанії, домагаючись укладання першої тарифної угоди з Ryanair і підвищення заробітних плат. Орієнтиром для переговорів називаються тарифні умови туроператора Tui, який, як і Ryanair, використовує літаки Boeing 737. Через відсутність прогресу на переговорах 96 відсотків опитаних членів Cockpit висловилися за подальшу боротьбу шляхом страйку. Ryanair базується в Ірландії, проте виконує польоти по всьому Євросоюзу і низці інших країн, використовуючи як великі пересадочні вузли багато аеропортів, включаючи німецькі. Як повідомляли Українські Новини, раніше Ryanair скасував рейси
