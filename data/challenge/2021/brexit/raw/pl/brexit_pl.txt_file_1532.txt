pl-1532
pl
2018-05-24
https://wiadomosci.onet.pl/swiat/polacy-lepiej-mysla-o-unii-niz-mozna-by-pomyslec/g8xgzw3
Co Polacy sądzą o UE? Najnowszy sondaż

Aż 88 proc. ankietowanych Polaków uważa, że nasz kraj skorzystał na członkostwie w Unii, co stanowi wzrost o 4 punkty procentowe od września ubiegłego roku i znacznie przewyższa średnią unijną, wynoszącą 67 procent; 70 proc. jest zdania, że członkostwo jest ogólnie dobre dla Polski – wzrost o 5 punktów – podczas gry unijna średnia wynosi 60 procent; Dobre nastawienie wobec Unii jest ogólną tendencją w całej Wspólnocie (z wyjątkiem Wielkiej Brytanii i Niemiec), co autorzy sondażu przypisują mobilizującemu wpływowi Brexitu; Po raz pierwszy od 2007 roku więcej Europejczyków wierzy w to, że "mój głos liczy się w Unii", niż w to nie wierzy; Poza tym ankietowani ciepło odnoszą się do partii anty-establishmentowych, które ostatnio wstrząsają polityką we Wspólnocie. Ankieta opublikowana dokładnie rok przed kolejnymi wyborami do Parlamentu Europejskiego, wykazała, że 48 proc. obywateli Unii zgodziło się, że ich głos się liczy, podczas gdy 46 jest zdania przeciwnego. Według autorów sondażu wynik taki jest rezultatem Brexitu, który ogólnie poprawił nastrój proeuropejski. Zanim Wielka Brytania za głosowała za wyjściem z Unii w 2016 r., tylko 37 proc. Europejczyków uważało, że ich głos liczy się w Unii. Wśród badanych 67 proc. uważa, że ich kraj skorzystał na członkostwie w Unii, co oznacza wzrost o 3 punkty w porównaniu z badaniem z września ubiegłego roku. Tu Polska niezwykle się wyróżnia, bo taki pogląd głosi 88 proc. naszych rodaków (wzrost o 4 punkty). Brukselscy biurokraci powinni się jednak mieć na baczności, bo w Unii wyraźnie rośnie wsparcie partii anty-establishmentowych. Tylko 38 proc. badanych uważa te nowe partie są zagrożeniem dla demokracji (odsetek w Polsce jest dokładnie taki sam). Jednak już 50 proc. uważa, że zagrożeniem nie są (w Polsce 47), przy czym w przypisach autorzy ankiety podają, że 63 proc. osób w wieku 24 lat i młodszych uważa, że z "nowymi partiami politycznymi i ruchami można znaleźć lepsze rozwiązania" dla Europy niż z istniejącymi. Lepszą wiadomością dla Brukseli jest to, że 67 proc. badanych uważa, że ich kraj skorzystał z członkostwa w UE, według badania, a 60 proc. twierdzi, że bycie częścią wspólnoty pozostaje dobrą rzeczą – w Polsce odpowiednio 88 i 70 proc., co plasuje nas w czołówce najbardziej zadowolonych mieszkańców Unii. 12 proc. twierdzi, że członkostwo w Unii jest to złe dla ich kraju – w Polsce jest zaledwie 5 proc. takich malkontentów, o dwa punkty mniej niż we wrześniu. Obywatele Unii uznali terroryzm za najbardziej palący temat do dyskusji przed przyszłorocznymi wyborami, przed bezrobociem młodzieży i imigracją. Polacy też najbardziej przejmują się terroryzmem, ale na drugim miejscu znalazły się u nas kwestie gospodarki i wzrostu. Zaś problemy z migrantami na dalekim siódmym. W tym samym sondażu w 2013 r. sprawa terroryzmu liczyła się najmniej na liście pytań – zaledwie 7 proc. ankietowanych. Obecnie odsetek ten wzrósł do 49 proc. w całej Unii. Badanie przeprowadzono w kwietniu wśród 27 601 Europejczyków. Wykorzystałem opracowanie Ryana Heatha z POLITICO
