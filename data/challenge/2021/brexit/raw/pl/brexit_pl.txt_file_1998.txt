pl-1998
pl
2018-01-16
http://wiadomosci.gazeta.pl/wiadomosci/7,114884,22905056,nasze-serca-wciaz-sa-otwarte-tusk-i-juncker-namawiaja-brytyjczykow.html?utm_source=RSS&utm_medium=RSS&utm_campaign=10199882
Donald Tusk przemówił do "brytyjskich przyjaciół". Odpowiedź? "Goń się, Donek"

Donald Tusk stwierdził, że Wielka Brytania może jeszcze "zmienić zdanie" w sprawie Brexitu, a wyjście z UE niesie ze sobą negatywne konsekwencje. To spotkało się ze zdecydowaną odpowiedzią zwolenników separacji z Unią Europejską.

w czasie przemówienia w Parlamencie Europejskim mówił m.in. o brexicie. Tusk podkreślił, że UE potrzebuje "jasności co do wizji Wielkiej Brytanii". - Kiedy zostanie określona, dojdzie do spotkania liderów, którzy zdecydują, jak UE widzi przyszłe relacje z Wielką Brytanią. Donald Tusk zostawia furtkę. - Jeśli rząd brytyjski nie zmieni zdania w sprawie brexitu, stanie się on rzeczywistością - ze wszystkimi negatywnymi konsekwencjami - w marcu przyszłego roku. Chyba, że nasi przyjaciele w Wielkiej Brytanii zmienią zdanie. Czyż to nie sam David Davis (minister ds. wystąpienia Wielkiej Brytanii z Unii Europejskiej w gabinecie Theresy May - red.) powiedział: "jeśli demokracja nie umie zmienić zdania, przestaje być demokracją"? My na kontynencie zdania nie zmieniliśmy - podkreślił i dodał: - Nasze są wciąż na was otwarte.

Donalda Tuska wsparł Jean-Claude Juncker. - Przewodniczący Tusk odniósł się do Brexitu, powiedział, że nasze drzwi wciąż są otwarte. Mam nadzieję, że będzie wyraźnie słyszane w Londynie - powiedział przewodniczący Komisji Europejskiej.

Ostra reakcja na słowa Donalda Tuska. Chociaż Partia Pracy i Liberalni Demokraci z Wielkiej Brytanii chcieliby ponownego referendum ws. brexitu, rząd stawia sprawę jasno: nic z tego. Słowa Tuska są na rękę zwolennikom pozostania w UE. Na ostrą reakcję zwolenników brexitu nie trzeba było długo czekać. Richard Tice, lider ruchów probrexitowych, skomentował, że "Donald Tusk i Jean-Claude Juncker muszą zaakceptować, że Wielka Brytania jest demokracją - czymś, o czym UE wie bardzo niewiele". Z kolei eurodeputowany Patrick O'Flynn, też zwolennik brexitu, słowa Donalda Tuska skomentował bez ogródek: "goń się, Donek".

Politycy PiS oceniają "niemieckość" Donalda Tuska. I nie jest to narracja nowa

Wielki test z miast w Polsce. Masz powyżej 13/15? Jesteś mistrz.
