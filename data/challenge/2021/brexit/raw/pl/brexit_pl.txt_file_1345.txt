pl-1345
pl
2018-06-14
https://www.tvp.info/37650807/europejska-piata-kolumna-cheerleaderki-putina-guy-verhofstadt-o-liderach-prawicy
„Europejska piąta kolumna”, „cheerleaderki Putina”. Guy Verhofstadt o liderach prawicy

„W Europie jest piąta kolumna: cheerleaderki Putina, którzy chcą zniszczyć Europę i liberalną demokrację od wewnątrz. Le Pen, Wilders, Farage, Orbán, Kaczyński, Salvini korzystają z rosyjskich pieniędzy i informacji wywiadowczych. Jak przyjaciel Farage’a Arron Banks, który w zmowie z Rosjanami doprowadził do Brexitu” – brzmi tweet byłego premiera Belgii i europarlamentarzysty. „To, co Verhofstadt powiedział podczas wczorajszej debaty w Parlamencie Europejskim, jest skandalicznym kłamstwem. Środki, z jakich korzystamy, pochodzą z legalnych i transparentnych źródeł. Z całą pewnością nie z Kremla. Panie Verhofstadt, spotkamy się w sądzie” – zatweetowała w odpowiedzi Beata Mazurek, rzecznik prasowy PiS-u.



Europe has a fifth column in its ranks: Putin's cheerleaders who want to destroy Europe and liberal democracy from within: Le Pen, Wilders, Farage, Orbàn, Kaczynski, Salvini use Kremlin money and intel. Like Farage's friend Arron Banks, who colluded w/ Russians to deliver #Brexit — Guy Verhofstadt (@guyverhofstadt)



Przypomnijmy: „piąta kolumna” to określenie stosowane w odniesieniu do obywateli uznawanych za wrogów wewnętrznych czy szpiegów. Marine Le Pen to francuska polityk i prawniczka, przewodnicząca Frontu Narodowego/Zgromadzenia Narodowego (FN/RN), deputowana do Parlamentu Europejskiego, posłanka do Zgromadzenia Narodowego. Geert Wilders – polityk holenderski, członek Tweede Kamer (holenderskiej Izby Reprezentantów) najpierw z ramienia liberalnej Partii Ludowej na rzecz Wolności i Demokracji (VVD), a od 2006 roku z Partii Wolności (PVV), której jest założycielem i przywódcą. Nigel Farage – polityk brytyjski, były lider Partii Niepodległości Zjednoczonego Królestwa (UKIP), eurodeputowany, współprzewodniczący eurosceptycznych frakcji w PE. Viktor Orbán – premier Węgier w latach 1998–2002 i od 2010 r. Matteo Salvini – włoski parlamentarzysta, od 2013 r. lider Ligi Północnej, od 2018 r. wicepremier oraz minister spraw wewnętrznych.
