pl-1463
pl
2018-06-03
http://www.gloswielkopolski.pl/strefa-biznesu/wiadomosci/z-kraju-i-ze-swiata/a/polscy-przedsiebiorcy-na-wyspach-musza-sie-otworzyc-na-rynek-brytyjski,13218735/
0 Przedsiębiorcy coraz bardziej obawiają się brexitu

Według badań przygotowanych przez firmę Work Service, Polacy coraz rzadziej wyjeżdżają do Wielkiej Brytanii. Niemcy zdecydowanie dominują jako najpopularniejszy kierunek migracji zarobkowej. Chęć wyjazdu za zachodnią granicę zadeklarowało 31,4 proc. osób planujących migrację. Na drugim miejscu znajduje się Holandia, którą wskazało 15 proc. badanych. Na trzecie miejsce spadła Wielka Brytania, do której chce wyjechać 6 proc. badanych (aż o 13 proc. mniej niż poprzednio). Spadek popularności Wielkiej Brytanii tłumaczy się przede wszystkim Brexitem, który mocno pociągnął w dół wyniki Zjednoczonego Królestwa. Omawiane dane były zbierane na rok przed opuszczeniem Unii Europejskiej przez Wielką Brytanię, co spowodowało, że do niedawna najchętniej wybierany kierunek, nie tylko znalazł się na trzecim miejscu zestawienia, ale także osiągnął historycznie niski wynik.

Jak podaje The Times powołując się na dane The Office of National Statistics liczba imigrantów z Europy Wschodniej pracujących w Wielkiej Brytanii dramatycznie spadła jest to najniższy wynik od początku zanotowanych rekordów w 1997 roku. Prawie sto tysięcy mniej Polaków i imigrantów z siedmiu innych krajów Europy Wschodniej zatrudnionych było w pierwszym kwartale w porównaniu do poprzedniego roku. Z badania przeprowadzonego na zlecenie banku HSBC wynika, że polscy przedsiębiorcy w UK boja się Brexitu, wśród respondentów aż 42 proc. wskazało, że Brexit może mieć negatywny wpływ na ich biznes. Co w takiej sytuacji mogą zrobić polscy przedsiębiorcy? Na chwilę obecną w Wielkiej Brytanii jest zarejestrowanych 40 tyś. polskich biznesów. Firmy te muszą otworzyć się na rynek brytyjski, czyli zacząć świadczyć swoje usługi, sprzedawać produkty Brytyjczykom, nie mogą wyłącznie skupiać się na polskim konsumencie w UK. By uniknąć problemów finansowych firmy ważne jest wprowadzenie długofalowego planu strategicznego, który będzie oparty na komunikacji z brytyjskim odbiorcą. Sądzę, że rok 2018 odbija się w mojej ocenie w miarę negatywnie dla małych biznesach w UK, już teraz możemy zauważyć że polscy przedsiębiorcy zaczynają zamykać polskie sklepy spożywcze, które mocno tracą przez niekorzystna sytuacje funta na rynku. Produkty sprowadzane przez nich z Polski czy też kupowane na miejscu od lokalnych polskich przedsiębiorców drożeją i przegrywają konkurencję z angielskimi supermarketami - tłumaczy Ewelina Krzysztofik, Dyrektor agencji 2SistersPR. - Zgłasza się do nas wiele polskich firm, które niepewne o swoją przyszłość zastanawiają się jak wykorzystać daną sytuację. Sądzę, że firmy, które są dobrze zarządzane, które kierują się rachunkiem wyników, powinny skupić uwagę na promocji skierowanej w większej mierze do Brytyjskiej grupy odbiorców - dodaje.

Źródło: Strefa Biznesu - Przedsiębiorcy coraz bardziej obawiają się brexitu Rozpowszechnianie niniejszego artykułu możliwe jest tylko i wyłącznie zgodnie z postanowieniami Regulaminu korzystania z artykułów prasowych” i po wcześniejszym uiszczeniu należności, zgodnie z
