pl-1498
pl
2018-04-11
http://www.gu.com.pl/index.php?option=com_content&view=article&id=65946:lloyds-jest-gotowy-na-brexit&catid=107:rynek-ubezpiecze&Itemid=106
Lloyd’s jest gotowy na Brexit

Z kilkudniową wizytą do Polski przybyła , CEO Lloyd’s of London. Podczas spotkania z dziennikarzami 10 kwietnia odniosła się m.in. do ubiegłorocznych wyników finansowych, Brexitu, ryzyk wschodzących i planów na najbliższe miesiące i lata. Rok 2017 był dla nas bardzo trudny ze względu na niespotykaną od dawna kumulację katastrof naturalnych – powiedziała Inga Beale. Takie lata jak te są świetną okazją do tego, żeby dać się sprawdzić jako wiarygodny asekurator i reasekurator. Wywiązaliśmy się terminowo ze wszystkich zobowiązań. Spełnianie złożonych obietnic to fundament zaufania, którym Lloyd’s cieszy się na świecie od 350 lat – dodała. Trwają intensywne przygotowania do utworzenia towarzystwa ubezpieczeń Lloyd’s z siedzibą w Brukseli, które przejmie obsługę europejskiego biznesu po opuszczeniu Unii Europejskiej przez Wielką Brytanię. Belgijska spółka czeka na zielone światło od lokalnego regulatora i uruchomi działalność od 1 stycznia 2019 roku, a więc jeszcze przed oficjalną datą Brexitu. Paradoksalnie, dla polskich kontrahentów może to oznaczać uproszczenie procedur i większą łatwość w wyjaśnieniu klientom specyfiki ubezpieczenia na rynku Lloyd’s. Zdecydowana większość biznesu pozostanie w Londynie, a centralę w Brukseli ma obsłużyć zaledwie 40 pracowników. Mówiąc o priorytetach na nadchodzące miesiące, Inga Beale wymieniła finalizację zmian związanych z Brexitem, digitalizację procesów oraz doskonalenie procesów wyceny ryzyka. Lloyd’s chce również utrzymać pozycję światowego lidera w zakresie ubezpieczeń cyber. – Cyberryzyko zyskuje na znaczeniu z roku na rok – zauważyła Inga Beale. Obok ryzyk politycznych i klimatycznych to jedno z kluczowych wyzwań dla asekuratorów. Już niedługo zostanie uruchomione Laboratorium Innowacji, które będzie odpowiadało m.in. za nowe technologie i współpracę z firmami z branży InsurTech. – Lloyd’s od początku swojego istnienia był innowatorem w zakresie produktów ubezpieczeniowych i chcemy, żeby tak właśnie pozostało – podkreśliła Inga Beale. Lloyd’s wiąże duże nadzieje z rozwojem biznesu w Afryce Północnej, Azji i Ameryce Południowej. Przypomnijmy, że pod koniec 2017 roku do rynku Lloyd’s dołączyła polska Grupa PZU. Relacja ze spotkania:
