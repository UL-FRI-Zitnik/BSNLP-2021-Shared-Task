pl-15
pl
2018-01-04
http://www.rp.pl/Biznes/301049949-Brexit-pobudza-do-fuzji-na-Wyspach.html
Brexit pobudza do fuzji na Wyspach

Perspektywa Brexitu zwiększyła w 2017 r. niemal dwukrotnie liczbę fuzji i kupna aktywów w W. Brytanii, bo firmy chcą wzmocnić własną pozycję.

Wartość transakcji M&A wzrosła z 34,3 mld dolarów (28,6 mld euro) w 2016 r. do 68 mld, a liczb a transakcji z 1480 do 1681, do poziomu najwyższego od 2008 r. — wynika z danych Thomson Reuters. W warunkach trudnych negocjacji Londynu z Brukselą doszło m.in. do kupienia za 3,9 mld funtów (4,4 mld euro) firmy bukmacherskiej Ladbrokes Coral przez specjalistę od zakładów online GVC czy grupy nieruchomości komercyjnych Intu Properties przez konkurencyjną Hammerson za 3,4 mld funtów (3,8 mld euro).

Szefowie firm brytyjskich zwracali też uwagę na poczynania prezydenta Donalda Trumpa, którego decyzje mają reperkusje na firmy na świecie. — Na początku roku było dużo znaków zapytania co do perspektyw rynku fuzji i przejęć z powodu niepewności związanych z Brexitem i z nowym prezydentem amerykańskim — stwierdził Nick Cline, partner kancelarii adwokackiej Latham&Watkins w zakresie M&A. Jego zdaniem, niepewne warunki sprzyjały niektórym transakcjom. — Wiele firm w W. Brytanii i w Europie jest świadome zmieniającej się sytuacji, skupiły się więc bardziej na tym, co będą robić, aby stać si liderami — stwierdził. Wzrost transakcji krajowych kontrastował ze spadkiem podobnych dokonanych przez firmy zagraniczne w W. Brytanii, które zmalały o 12,9 proc. do 115,1 mld dolarów i firm brytyjskich zagranicą o 9,4 proc. do 112., 5 mld dolarów. To oznacza, że łączna wielkość wszystkich operacji z udziałem firm brytyjskich zmalała o 0,7 proc. do 375 mld dolarów, mniej od światowego spadku o 1,4 proc. do 3,5 bln dolarów. Nie było megatransakcji. - W ubiegłym roku zawarto wiele logicznych transakcji konsolidacyjnych, spodziewanych w pewnych sektorach, sprzyjał im klimat Brexitu, który zachęca firmy do wzmacniania się — stwierdził jeden z szefów działu globalnej bankowości w HSBC, Philip Noblet. Brak jednak większej operacji sprawił, że łączna wartość fuzji i przejęć z udziałem przynajmniej jednej brytyjskiej firmy zmalała do 375 mld dolarów z 605,5 mld w 2016 r., gdy AB InBev kupił SABMiller za 110 mld, a Royal Dutch Shell BG Group za 53 mld. — Trudno przewidzieć, jak może dojść do nowych dużych transakcji bez wywoływania poważnych kwestii w zakresie konkurencji — dodał Noblet. Próba z lutego kupienia Unilevera za 143 mld dolarów przez Krafta Heinza nie powiodła się, bo amerykański gigant zrezygnował, gdy angielsko-holenderska firma odrzuciła ją. Gdy obie strony rozmawiały, pojawiła się obawa, że brytyjskie władze wezmą tę operację pod lupę. Od czasu, gdy Theresa May została premierem w lipcu 2016, W. Brytania zaczęła ostrożniej podchodzić do prób kupowania brytyjskich aktywów przez podmioty zagraniczne. W październiku jej rząd zaproponował nowe przepisy dające mu więcej do powiedzenia o umowach w sektorach obrony i technologii. Nick Cliner przewiduje jednak, że działalność w zakresie M&A w 2018 r. będzie intensywna. Podobnego zdania jest dyrektor w Citigroup Jan Skarbek: — organiczny wzrost jest bardzo trudny w tych warunkach, a bezruch nie jest opcją dla wielu firm, więc sądzę, że dojdzie do więcej umów mimo niepewności geopolitycznej.
