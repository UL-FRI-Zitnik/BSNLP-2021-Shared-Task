pl-1416
pl
2018-04-05
http://www.dw.com/pl/niemieckie-regiony-szczeg%C3%B3lnie-dotkni%C4%99te-brexitem/a-43268359
Echa gospodarcze Niemieckie regiony szczególnie dotknięte brexitem Niemcy są po Irlandii krajem najbardziej dotkniętym wyjściem Wlk. Brytanii z UE. Takie wnioski płyną z badania przeprowadzonego przez Europejski Komitet Regionów.

Gospodarka Niemieckie regiony szczególnie dotknięte brexitem. Niemcy są po Irlandii krajem najbardziej dotkniętym wyjściem Wlk. Brytanii z UE. Takie wnioski płyną z badania przeprowadzonego przez Europejski Komitet Regionów.

Koncern chemiczny Degussa/Basell w Wesselingu koło Kolonii.

41 z ogółem 50 regionów, których przemysł i rzemiosło szczególnie mogłyby ucierpieć z powodu brexitu znajdują się w Niemczech. Informują o tym gazety grupy medialnej Funke, powołując się na badanie Europejskiego Komitetu Regionów. Wśród najbardziej dotkniętych niemieckich regionów są Hamburg, Berlin, Duesseldorf, zachodnia część Zagłębia Ruhry oraz Kolonia i Darmstadt. Wg opublikowanego w czwartek (5.03.2018) raportu, od 16 do 17,5 procent wyników gospodarczych w sektorze produkcyjnym jest bezpośrednio narażonych na konsekwencje wynikające z brexitu. W pozostałych 41 wymienionych niemieckich regionach wskaźnik ten wynosi od 12 do 16 procent. Przeczytaj także: Brexit uczyni Niemcom wielkie szkody Konieczne ustalenie minimalnych ceł. "Bez umowy handlowej, która określi cła na minimalnym poziomie i zapewni w przyszłości płynny przepływy towarów, brexit może mieć negatywne konsekwencje dla gospodarek lokalnych i regionalnych" - ostrzega przewodniczący Komisji Karl-Heinz Lambertz w wywiadzie dla gazet grupy medialnej Funke. Konieczne jest, jego zdaniem, przeprowadzenie w regionach kompleksowej analizy potencjalnych następstw brexitu i rozważenie uruchomienia odpowiednich mechanizmów prewencyjnych. Także przy pomocy regionalnej polityki inwestycyjnej UE należy zminimalizować negatywne skutki brexitu na gospodarki lokalne i regionalne - postuluje ekonomista. Przeczytaj także Budżet UE po 2020. Mniej dotacji dla rolników Niemcy są po Irlandii krajem najbardziej dotkniętym na skutek wyjścia Wlk. Brytanii z UE - takie wnioski płyną z badania przeprowadzonego przez Europejski Komitet Regionów. Autorzy badania wymieniają jako kolejne państwa, które miałyby ucierpieć z powodu wyjścia Wlk. Brytanii z UE Maltę, a także niektóre regiony Holandii i Belgii. Lecz dzieli je dyży dystans od wysokości strat Irlandii i Niemiec. W ocenie ekspertów, pobrexitowe obciążenia adaptacyjne europejskich regionów będą bardzo zróżnicowane. Europejski Komitet Regionów z siedzibą w Brukseli jest organem doradczym UE. Przedstawiciele gmin i regionów ze wszystkich 28 państw członkowskich UE przedstawiają za jego pośrednictwem wobec Unii Europejskiej swoje lokalne i regionalne interesy. Przeczytaj także: Barbara Cöllen.

Data 05.04.2018; Autor Barbara Cöllen; Słowa kluczowe
