pl-1295
pl
2018-03-25
https://tvn24bis.pl/ze-swiata,75/polacy-coraz-chetniej-ucza-sie-niemieckiego-i-wyjezdzaja-tam-za-prace,824784.html
Polacy znaleźli alternatywę po brexicie. Boom na naukę języka niemieckiego

Goerlitz, Budziszyn, czy Drezno - to tylko niektóre niemieckie miasta, w których pracę znalazło tysiące Polaków. Jak pisze Deutsche Welle, alternatywą dla Wielkiej Brytanii coraz częściej są Niemcy. W efekcie lawinowo rośnie zainteresowanie językiem naszego sąsiada zza Odry. W artykule przytoczono wyniki badań Instytutu Goethego zgodnie z którymi w 2016 roku języka niemieckiego uczyło się ponad 2,3 mln Polaków. Zainteresowanie certyfikatami na przestrzeni 12 miesięcy jednak jeszcze wzrosło, co potwierdzają także szkoły językowe między innymi z Katowic i ze Zgorzelca. Według Deutsche Welle przyczyniły się do tego przede wszystkim względy zawodowe i zbliżający się brexit. Jak czytamy, niemieckiego w katowickiej szkole uczą się przede wszystkim lekarze, pielęgniarki i opiekunki osób starszych. Nie brakuje też fachowców - głównie ślusarzy, mechaników, monterów, cieśli szalunkowych czy programistów maszyn. Polacy dobrze orientują się w aktualnej sytuacji na niemieckim rynku pracy, na którym permanentnie brakuje wykwalifikowanej siły roboczej. Pracownicy z Polski.

W ciągu ostatnich pięciu lat ponad połowa pracujących w Polsce obywateli Ukrainy... zobacz więcej Deutsche Welle podaje przykłady Polaków, którzy już teraz przeprowadzili się do przygranicznego Goerlitz w Saksonii. Za Odrą znaleźli oni pracę jako informatycy, fryzjerzy, a także pielęgniarki.

Według danych Saksońskiego Urzędu Pracy w całym landzie zatrudnionych jest obecnie 13,3 tys. naszych rodaków. Duża część (4,9 tys.) pracuje w pobliżu granicy w powiatach Goerlitz i Budziszyn. Około 1,8 tys. znalazło pracę w Dreźnie. Prawie jedna trzecia Polaków w Saksonii zatrudniana jest przez agencje pracy tymczasowej w transporcie, gospodarce magazynowej, w zakładach przemysłowych oraz w budownictwie. Jak dodano, do największych przedsiębiorstw na polsko-niemieckim pograniczu zatrudniających Polaków zaliczają się: producent butów Birkenstock w Goerlitz, fabryka mebli Maja-Moebel w Wittchenau, producent felg samochodowych Borbet z Kodersdorfu oraz producent systemów filtracyjnych ULT AG z Loebau. Niektóre z tych firm, jak informuje w rozmowie z Deutsche Welle, Marion Seifert, wiceszefowa szkoły językowej w Goerlitz, zgłaszają polskich pracowników na intensywne kursy języka niemieckiego na poziomie podstawowym, by jak najszybciej opanowali język. Szkoła prowadzi aktualnie siedem kursów językowych dla pracowników firm przy pełnym obłożeniu.
