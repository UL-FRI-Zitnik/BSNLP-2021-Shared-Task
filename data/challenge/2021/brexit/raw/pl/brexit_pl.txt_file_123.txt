pl-123
pl
2018-02-01
https://businessinsider.com.pl/firmy/polskie-kosmetyki-sprzedaja-sie-w-wielkiej-brytanii/ejjnyby
Brytyjki pokochały polskie kosmetyki. Rodzime marki mogą sięgać coraz dalej

Polska eksportuje kosmetyki do ponad 160 krajów świata, w tym tak odległych, jak Meksyk czy Australia. Głównymi kierunkami są Rosja, Niemcy i Wielka Brytania. Szczególnie w tym ostatnim państwie nasze produkty kosmetyczne cieszą się ogromną popularnością.



O ile z importem kosmetyków do Polski bywa różnie - najgłośniejsze marki pojawiają się u nas ze sporym opóźnieniem (np. Kat von D czy Huda Beauty, które zadebiutowały w 2017 r. w polskiej Sephorze), a niektóre produkty od dawna znane za granicą u nas wciąż się nie pokazały lub pojawiły się w okrojonej wersji (np. kultowy korektor The Eraser Eye marki Maybelline można kupić u nas dopiero od 2017 r., tymczasem klientki z innych krajów cieszą się nim od wielu lat), o tyle kwitnie. Z raportu o stanie branży kosmetycznej w Polsce przygotowanego m.in. przez Deloitte wynika, że między 2004 a 2016 r. sprzedaż polskich kosmetyków do krajów Unii Europejskiej zwiększyła prawie dziewięciokrotnie (bilans wzrósł z 231 mln zł do 2,04 mld zł). Jednym z głównych kierunków sprzedaży polskich kosmetyków jest Wielka Brytania . Rośniemy tam powoli na lidera wśród importerów tego typu produktów. Dane brytyjskiej organizacji Cosmetic, Toiletry and Perfumery Association (CTPA) pokazują, że spośród wszystkich krajów dostarczających kosmetyki na Wyspy to właśnie Polska nasz ybciej nab iera znaczenia Polskie marki kosmetyczne mogą skorzystać na brexicie. Co ciekawe, jeśli chodzi o kosmetyki, to brytyjski rynek jest raczej nasycony . Działają tam największe światowe marki, np. L'Oreal. Każda świeża firma, np. założona przez kolejną , chce wejść do tamtejszych sklepów. Na wyspach działają też mniejsze rodzime marki. To jednak nie stoi na przeszkodzie kolejnym niezbyt dużym firmom z innych krajów dokonywać tam skutecznej ekspansji. Spośród polskich firm kosmetycznych tą, która już od jakiegoś czasu utrzymuje się na brytyjskim rynku, jest Inglot. Marka otworzyła tam pierwszy sklep w 2008 r. Jak tłumaczy reprezentująca Inglota Jowita Kotuła, kluczem do sukcesu jest dostosowanie oferty do wymagań tamtejszego społeczeństwa . A te są bardzo różnorodne: W Wielkiej Brytanii wyzwaniem jest ogromna różnorodność społeczeństwa. Musieliśmy zaproponować produkty dla wszystkich typów karnacji, odpowiedzieć na bardzo różne preferencje klientów, uwarunkowane również społecznie i kulturowo. Nie bez znaczenia pozostaje również wszechobecna konkurencja. Plusem jest zdecydowanie to, że Wielka Brytania jest dużym i zamożnym rynkiem o wysokiej świadomości konsumenckiej. Brytyjki są często świetnie zorientowane w kwestiach kosmetycznych. W związku z tym ich wymagania wobec produktów są wysokie . Jeżeli jakaś polska marka dobrze tam sobie radzi, najpewniej oznacza to, że jakość jej oferty jest dobra, zadbała też o takie szczegóły, jak np. opakowanie, które musi być miłe dla oka, by wyróżnić się na tle ogromnej konkurencji. Polskim firmom eksportujących kosmetyki do Wielkiej Brytanii sen z powiek może spędzać widmo konsekwencji Brexitu, choćby spowolnienia gospodarczego. Jednak ekonomiści z BZ WBK widzą w nim dla rodzimych przedsiębiorców... szansę. – W okresie pogorszonej koniunktury w Niemczech, konsumenci zamiast np. AGD droższych marek, kupowali produkty porównywalnie dobre, ale w niższej cenie, często importowane. Jeśli spowolni gospodarka UK, to można zakładać, że brytyjskie konsumentki będą bardziej otwarte na mniej znane, nieco tańsze marki, w tym te z Polski – podkreśla Piotr Bielski, ekonomista Banku Zachodniego WBK. Kolejny przystanek dla polskich firm kosmetycznych: Chiny. Ekspansja polskich marek kosmetycznych nie skończy się na Wielkiej Brytanii. Udaje nam się sprzedawać produkty nawet do Australii. Z przywoływanego raportu o branży kosmetycznej wynika, że coraz bardziej obiecująco wyglądają dla naszych eksporterów kosmetycznych rynki azjatyckie. Autorzy opracowania podkreślają, że wraz z nasycaniem się rynków europejskich, rodzimi producenci będą musieli coraz odważniej wychodzić ze sprzedażą poza kontynent, głównie właśnie do takich krajów, jak np. Chiny WARTO WIEDZIEĆ:
