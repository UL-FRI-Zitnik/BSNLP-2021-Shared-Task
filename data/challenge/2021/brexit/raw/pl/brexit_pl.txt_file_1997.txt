pl-1997
pl
2018-03-20
http://wiadomosci.gazeta.pl/wiadomosci/7,114884,23167393,donald-tusk-komentuje-wazne-dla-polakow-na-wyspach-ustalenia.html?utm_source=RSS&utm_medium=RSS&utm_campaign=10199882
Donald Tusk komentuje ważne dla Polaków na Wyspach ustalenia ws. brexitu: "Solidarność ma sens"

Donald Tusk zabrał głos w sprawie otrucia Siegieja Skripala Fot. Virginia Mayo / AP Photo.

Donald Tusk skomentował porozumienie europejskich i brytyjskich negocjatorów w sprawie obywateli UE, którzy przyjadą do Wielkiej Brytanii w okresie przejściowym po brexicie. "Solidarność ma sens" - napisał.

skomentował na Twitterze najnowsze ustalenia w sprawie brexitu. Wyjście Wielkiej Brytanii z Unii Europejskiej wywołuje wiele pytań, w tym te o los obywateli UE, którzy od lat mieszkają na Wyspach. Wśród nich jest milion Polaków, jak w zeszłym roku policzył brytyjski urząd statystyczny. Udało nam się przekonać Brytyjczyków w kwestii dla Polaków najważniejszej: gwarancji praw obywateli UE na Wyspach. Solidarność europejska ma sens. - napisał na Twitterze Donald Tusk.

Donald Tusk ws. Polaków w Wielkiej Brytanii. Donald Tusk odniósł się do poniedziałkowych ustaleń ws. brexitu. Podczas konferencji prasowej unijnego negocjatora ds. brexitu, Michela Barniera z brytyjskim ministrem ds. wystąpienia Wielkiej Brytanii z UE, Davidem Davisem przekazano, że Unia Europejska i Wielka Brytania osiągnęły porozumienie w sprawie praw obywateli UE, okresu przejściowego oraz rozliczeń finansowych. Okres przejściowy będzie trwał od oficjalnego wyjścia Wielkiej Brytanii ze Wspólnoty, czyli 29 marca 2019 roku, do czasu wynegocjowania nowej unijno-brytyjskiej umowy handlowej. Wielka Brytania zgodziła się, by reguły dotyczące swobodnego przepływu osób obowiązywały przez cały okres przejściowy, który ma trwać do końca 2020 roku. To oznacza, że obywatele 27 krajów UE, w tym Polacy, którzy przyjadą do Wielkiej Brytanii po brexicie, a przed wejściem w życie nowego porozumienia handlowego, będą mieli zagwarantowane takie same prawa jak ci, którzy przyjechali na Wyspy przed brexitem. Będzie im przysługiwać m.in. status osoby osiedlonej, czyli stałe prawo pobytu po pięciu latach legalnego mieszkania w Wielkiej Brytanii, nawet jeśli ten okres upłynie po zakończeniu okresu przejściowego. Wcześniej władze w Londynie nie chciały się na to zgodzić. Wielka Brytania zaakceptowała też inny warunek Brukseli. W okresie przejściowym utrzyma dostęp do jednolitego, unijnego rynku, ale będzie też objęta wszystkimi europejskimi regulacjami. Także tymi, które zostaną wynegocjowane już po brexicie. Przedstawiciele brytyjskiego rządu nie będą jednak uczestniczyć już w unijnych naradach i tym samym będą pozbawieni prawa głosu w sprawie stanowionych przepisów. Jest to decydujący krok w naszych negocjacjach, ale jeszcze nie jesteśmy na końcu drogi. - powiedział Michel Barnier.
