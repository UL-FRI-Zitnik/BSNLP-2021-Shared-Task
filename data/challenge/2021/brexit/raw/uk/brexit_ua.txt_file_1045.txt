ua-1045
uk
2018-11-19
https://www.unn.com.ua/uk/news/1763110-mey-obvalila-kurs-funta-sterlingiv-zayavoyu-schodo-brexit
Мей обвалила курс фунта стерлінгів заявою щодо Brexit

КИЇВ. 19 листопада. УНН. Прем'єр-міністр Великої Британії Тереза ​​Мей пообіцяла у понеділок дотримуватися свого проекту виходу з Європейського Союзу, у той час, як незгодні з нею члени її ж партії намагалися порушити питання керівницвта партії. Про це УНН повідомляє з посиланням на Reuters. Мей пообіцяла боротися, попереджаючи про те, що її повалення підніме ризики того, що вихід Великої Британії з ЄС затримається або буде проходити без угоди - крок, який може привести п'яту за величиною економіку світу у невідомість. "Ми маємо справу з угодою, яка буде працювати для Великої Британії, і нехай ніхто не сумнівається, я маю намір її забезпечити... Ми не говоримо про політичну теорію, а про реальне життя і засоби до існування людей", - сказала Мей у понеділок. "У той час, коли світ швидко змінюється, наша географія не є такою: Європа завжди буде нашим найближчим ринком товарів, і забезпечення того, щоб у нас були вільні кордони, має вирішальне значення", - додала прем'єр Великої Британії, відзначивши важливість автомобільної промисловості. ЄС повинен провести саміт для обговорення проекту угоди 25 листопада. Деякі з міністрів, які підтримують Brexit, як повідомляється, хочуть переписати деякі його частини, хоча Німеччина це виключила. Головний переговірник від ЄС щодо Brexit Мішель Барньє заявив, що проект угоди "справедливий і збалансований". Мей сказала, що їй потрібен якийсь перехідний період щодо Brexit, під час якого Британія "залишиться членом блоку в усьому, крім назви", який повинен буде завершитися до моменту наступних виборів у країні, які повинні відбутися у 2022 році. Фунт стерлінга впав до 1,2796 дол. після виступу Мей. Раніше сьогодні головний переговірник ЄС щодо Brexit Мішель Барньє заявив про підтримку проекту досягнутої з Великою Британією угоди про вихід країни з Євросоюзу

Напередодні Барньє допустив можливість продовження перехідного періоду після виходу Великої Британії зі складу Європейського Союзу до

Як повідомляв УНН , офіційні переговори між Лондоном і Брюсселем за умовами, на яких Велика Британія вийде з ЄС, почалися 19 червня 2017 року у бельгійській столиці. За рік до цього на референдумі з цього питання у Британії перемогу з результатом 51,9% отримали противники євроінтеграції. Переговори щодо Brexit триватимуть до листопада 2018 року, після чого досягнуту угоду повинні схвалити Європарламент і Вестмінстер. Сам Brexit пройде 29 березня 2019 року, потім, згідно з планом, повинен настати перехідний період, який триватиме до 31 грудня 2020 року. 14 листопада уряд Великої Британії після п'яти годин обговорень схвалив

Єврокомісія після цього опублікувала текст фінального проекту угоди щодо виходу Великої Британії з ЄС (Brexit) на 585 сторінок.
