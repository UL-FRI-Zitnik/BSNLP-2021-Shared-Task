ua-1013
uk
2018-11-16
https://gazeta.ua/articles/politics/_tereza-mej-drugogo-referendumu-po-brexit-ne-bude/869828
Тереза Мей: Другого референдуму по Brexit не буде

Мей виключає можливість другого референдуму. Фото: Сегодня. Прем'єр-міністерка Великобританії Тереза Мей виступила на захист проекту угоди про вихід Великобританії з Євросоюзу. Мей наголосила, що ця угода захистить робочі місця, міжнародну торгівлю та співпрацю в сфері безпеки. "Я вірю кожною фіброю свого єства, що курс, який я визначила, є правильним для нашої країни і всього нашого народу", - повідомила Мей, цитує інформагенція Водночас Мей заперечила можливість проведення ще одного референдуму щодо Brexit, до якого закликають прихильники збереження членства Сполученого Королівства в ЄС. Прес-конференції передували запеклі дебати в парламенті, а також відставки кількох членів кабінету міністрів через незгоду з положеннями проекту угоди. Прем'єр-міністерка змушена здобути підтримку проекту угоди з боку парламенту, однак нині її критикує як опозиція, так і значна частина Консервативної партії. Мей застерегла, що відмова від запропонованого проекту угоди означатиме для Великобританії "глибоку та небезпечну невизначеність". ЧИТАЙТЕ ТАКОЖ: Текст угоди про Brexit погодили - джерело Напередодні Мей заявила, що британський уряд підтримав проект угоди про вихід Великобританії з ЄС. Однак згодом стало відомо, що кілька представників уряду подали у відставку. За словами прибічників "жорсткого" Brexit, чернетка угоди "виявилася гіршою, ніж очікувалося і не відповідає обіцянкам, даним народу прем'єр-міністеркою". Консерватор Джейкоб Ріс-Могг навіть подав партії пропозицію на проведення голосування щодо вотуму недовіри Терезі Мей, що може призвести до зміни уряду.

Всі права на матеріали, які містить цей сайт, охороняються у відповідності із законодавством України, в тому числі, про авторське право і суміжні права. Використання матерiалiв Gazeta.ua для друкованих видань дозволяється лише з письмової згоди редакції сайту. Для iнтернет-видань обов'язковим є гiперпосилання на Gazeta.ua, відкрите для пошукових систем. Посилання та гіперпосилання повинні міститися виключно в першому чи в другому абзаці тексту. Передрук, копiювання або вiдтворення iнформацiї, що мiстить посилання на агентства "Iнтерфакс-Україна", PHL та Reuters у будь-якiй формi суворо забороняється. Матеріали з позначкою (PR) друкуються на правах реклами. Редакція Gazeta.ua може не розділяти позицію авторів розділу “Погляди” та не несе відповідальність за матеріали авторів та читачів розділу “Блоги”.
