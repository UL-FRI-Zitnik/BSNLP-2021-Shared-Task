ua-1011
uk
2018-11-16
https://dt.ua/WORLD/britaniya-viyde-z-pid-yurisdikciyi-yevropeyskogo-sudu-mey-294226_.html
11:35 Британія вийде з-під юрисдикції Європейського суду - Мей

Прем'єр-міністр Великої Британії заявила, що після Brexit королівство вийде з-під юрисдикції Європейського суду. Таким чином вихід Британії з ЄС позначиться і на відносинах Лондона з юридичними структурами союзу. "Ми більше не будемо перебувати під юрисдикцією Європейського суду", - сказала вона в п'ятницю в ефірі британської радіостанції LBC. Британський кабінет міністрів погодив 585-сторінковий проект угоди щодо Brexit. Угода передбачає "м'який" сценарій виходу Британії з ЄС. Це означає, що будь-які рішення, прийняті Європейським судом, будуть поширюватися на Велику Британію лише на час перехідного періоду. Очікується, що перехідний період триватиме до 31 грудня 2020 року, але в уряді зазначили, що він може бути подовжений на невизначенний термін.

Читайте також: Міністри уряду Мей подали у відставку через угоду щодо Brexit 15 листопада чотири британських міністри подали у відставку через угоду щодо Brexit. З посад пішли міністр юстиції Раніл Джаявардена, міністр у справах Північної Ірландії Шейлеш Вара, міністр щодо Brexit Домінік Рааб і міністр праці і у справах пенсій Естер Маквей.

Раніше повідомлялося, що 11 з 25 міністрів уряду Мей виступили проти її плану Brexit. Через Brexit у відставку пішли вже кілька британських міністрів, в тому числі головний парламентер щодо виходу Британії і глава МЗС Борис Джонсон - прибічники "жорсткого" Brexit, у той час як прем'єр Тереза Мей надала перевагу "м'якому" виходу королівства з ЄС. Нагадаємо, 12 липня уряд Мей представило . Мінфін Британії передбачив понад трьох мільярди доларів , прораховуючи різні сценарії Brexit.
