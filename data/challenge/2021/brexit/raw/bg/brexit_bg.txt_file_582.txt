bg-582
bg
2018-01-29
http://novini.dir.bg/news.php?id=26825243
Д. Тръмп: ЕС е много несправедлив към САЩ в т... 02:17 БНР

Американският президент Доналд Тръмп заяви в интервю за британската телевизия Ай Ти Ви, че е много популярен във Великобритания. Разговорът с журналиста от медията Пиърс Морган е бил записан в кулоарите на Световния икономически форум в Давос. Тръмп е казал, че очаква да посети Великобритания, където е поканен от кралица Елизабет Втора да направи държавно посещение. Президентът на Съединените щати заяви, че би заел много по-твърда позиция от британския премиер Тереза Мей в преговорите с Евросъюза за Брекзит. На въпроса ще сключат ли Съединените щати търговско споразумение с Великобритания след излизането на страната от Общността, той отговори утвърдително. Франс прес цитира думите на Тръмп, че Европейският съюз е много несправедлив към Съединените щати в търговските отношения и намекна, че ще отвърне с репресивни мерки.
