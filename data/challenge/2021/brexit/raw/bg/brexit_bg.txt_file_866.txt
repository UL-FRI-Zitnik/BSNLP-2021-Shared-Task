bg-866
bg
2018-02-14
https://www.tvevropa.com/2018/02/tereza-mej-i-angela-merkel-shte-obsadyat-prehodniya-period-sled-brekzit/
Тереза Мей и Ангела Меркел ще обсъдят преходния период след Брекзит

14.02.2018 Свят Британският премиер Тереза Мей ще проведе решаващи разговори с канцлера на Германия Ангела Меркел по темата Брекзит. Срещата ще бъде първата, след като Меркел постигна съгласие за коалиционно споразумение за формиране на правителство.

Припомняме, че Меркел беше принудена да направи отстъпки пред ГСДП, което отслаби нейното ръководство. Великобритания се възползва от възможността да говори с лидера на най-голямата икономика на ЕС след месеци на борби за власт в Берлин. Мей ще се срещне с Меркел в канцеларията в германската столица, преди да даде важна реч по въпросите на сигурността в Мюнхен в събота. Министър-председателят се надява да използва отслабената позиция на Меркел и разрастващите се в европейския съюз разнопосочни позиции, за да поиска по-добри условия за преходната сделка за „Брекзит“. Главният преговарящ на ЕС за Брекзит Мишел Барние каза миналата седмица, че преходната сделка след отделянето на Острова от Общността не е сигурна, и че има сериозно разногласия между страните в нея.
