bg-987
bg
2018-02-09
https://www.24chasa.bg/novini/article/6708766
Великобритания: Изненадани сме от неясната позиция на ЕС за периода след Брекзита

Великобритания: Изненадани сме от неясната позиция на ЕС за периода след Брекзита

Британският министър за Брекзита Дейвид Дейвис изрази изненада днес, че главният преговарящ на Европейския съюз Мишел Барние не е наясно с исканията на Великобритания за преходен период, предаде Ройтрес. "Предвид напрегнатата работа през тази седмица, е изненадващо да чуем, че Мишел Барние не е наясно с британската позиция във връзка с периода на изпълнение", каза Дейвис, предаде БТА. "Ние искаме ограничен във времето период, през който се запазва взаимният достъп до пазарите ни при съществуващите условия", добави той. По-рано днес Барние каза, че Великобритания е повдигнала съществени възражения за периода на адаптация във вида, предложен от блока, и че той е изненадан от британската позиция.
