bg-743
bg
2018-02-20
http://novini.dir.bg/news.php?id=26901476
Дейвид Дейвис: Ще спазваме високите стандарти на сътрудничеството и след Брекзит

В реч пред европейски бизнес лидери във Виена британският министър за Брекзит Дейвид Дейвис заяви, че Обединеното кралство ще продължава да спазва високите стандарти на взаимното сътрудничество и когато напусне ЕС. В поредна реч на представител на британското правителство, целяща да отговори на исканията за повече ясното по пътя към Брекзит, Дейвид Дейвис отговори на критиките, че положението в страната само ще се влошава в бъдеще. Той се опита да даде гаранции, че Великобритания ще запази максимално близки отношения, като изтъкна важността на преходния период за плавен преход без издигане на излишни бариери, посочи Дейвис: Причината Великобритания да напусне ЕС не е защото е против него. Това не е, и никога няма да бъде, отхвърляне на европейските идеали и споделяни ценности. Ключов момент за постигане на споразумение е двете страни да си имат доверие. Политическите наблюдатели на Острова обаче отново си зададоха въпроса как всичко това ще бъде постигнато, ако Великобритания напусне общия пазар и митническия съюз. Дали казаното от Дейвис, че Великобритания иска да има свои правила и закони, но те няма да се много по-различни от европейските, ще бъде достатъчно европейските лидери да кажат „Вярваме на Великобритания, готови сме да сключим търговско споразумение“. От Виена Дейвид заминава за Атина в рамките на европейската си совалка.
