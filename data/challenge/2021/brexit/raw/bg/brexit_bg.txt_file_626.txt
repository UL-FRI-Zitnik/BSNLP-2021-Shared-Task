bg-626
bg
2018-02-06
https://nova.bg/news/view/2018/02/06/206336/%d0%b5%d1%81-%d1%89%d0%b5-%d0%bc%d0%be%d0%b6%d0%b5-%d0%b4%d0%b0-%d0%bd%d0%b0%d0%ba%d0%b0%d0%b7%d0%b2%d0%b0-%d0%b2%d0%b5%d0%bb%d0%b8%d0%ba%d0%be%d0%b1%d1%80%d0%b8%d1%82%d0%b0%d0%bd%d0%b8%d1%8f-%d1%81%d0%bb%d0%b5%d0%b4-brexit/
ЕС ще може да наказва Великобритания след Brexit

ЕС ще може да наказва Великобритания след Brexit

06 Февруари 2018 21:40 Обновена в 21:40 0 Критици твърдят, че гласуваните днес планове превръщат кралството във "васална държава"

Европейският съюз ще може да наказва Великобритания за нарушаване на правилата по време на преходния период след Брекзит, става ясно от съгласуваните днес планове, съобщи БГНЕС. Според плановете през 21-месечния преходен период , след като Великобритания напусне ЕС на 29 март 2019 г., Лондон трябва напълно да се съобразява с всички закони на ЕС, без да има правото да взима участие при взимането на решения което според критиците на мярката превръщат Великобритания във “васална държава“. В последния проект на ЕС на споразумението за преход се казва, че блокът би трябвало да може да ограничи достъпа на Великобритания до единния пазар на ЕС, ако Лондон не се държи честно и ако няма вероятност да има достатъчно време, за да отнесе въпроса до върховния съд на блока в Люксембург. Клаузата за наказание - част от проектотекста, който Европейската комисия трябва да публикува в сряда - се очертава, когато преговорите за Брекзит се възобновяват в Брюксел. Текстът призовава за "механизъм, който да позволи на Съюза да преустанови някои ползи, произтичащи от участието на Обединеното кралство във вътрешния пазар", заяви европейски източник пред АФП при условие, че ще остане анонимен. Бъдейки част от единния пазар на блока, Великобритания ще може да продължи търговията без тарифи или митнически проверки по време на прехода, както и ще позволи на британските граждани да продължат да живеят и работят навсякъде, където искат, в другите страни. До налагане на наказания трябва да се стига, "когато се сметне, че отнасянето на въпроса до Съда на Европейския съюз не би довело навреме до необходимите средства" за решаване на проблема, посочи източникът. За още новини
