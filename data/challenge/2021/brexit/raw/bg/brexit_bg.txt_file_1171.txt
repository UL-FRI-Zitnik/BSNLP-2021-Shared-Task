bg-1171
bg
2018-04-29
http://focus-news.net/./news/2018/04/29/2516222/pregled-na-osnovnite-temi-v-britanskiya-pechat-agentsiya-fokus.html
Преглед на основните теми в британския печат (Агенция

Лондон. Призовават Тереза Мей да уволни главния преговарящ за Брекзит Оливър Робинс, пише британският вестник The Sunday Times Тереза Мей е предупредена ,че може да бъде отстранена като Маргарет Тачър, ако не уволни главния преговарящ за Брекзит Оливър Робинс и не се откаже от плановете за митническо партньорство с Европейския съюз. Министърът отговарящ за Брекзит Дейвид Дейвис е предупредил премиера да спре да слуша Робинс, а да се вслушва в своите министри, което се счита за опит да бъде уволнен Оливър Робинс. Дейвис е в конфликт и с директора на кабинета на Тереза Мей Гевин Баруел, пише изданието. Лондон. Кметът на Лондон Садик Хан иска оставката на британския вътрешен министър Амбър Ръд, пише британското ляво издание The Guardian Кметът на Лондон иска оставката на Ръд заради „нехуманното отношение“ към имигрантите в цялата страна. Това става преди предстоящите местни избори в четвъртък, на които лейбъристите ще се опитат да вземат повече места в местните съвети от консерваторите в Лондон и други големи градове. Хан пише, че „последните разкрития показват,че Амбър Ръд е много повече от някой, който не знае какво се случва в неговото ведомство". След като става ясно, че съществува план с точно указани цели за депортиране на имигранти, кметът на Лондон формира окончателно своята позиция „Става дума за поколение, което е живяло живота си тук и изведнъж чувства,че не е желано в тази страна. Вместо да се крие зад различни служители, е време Амбър Ръд да си подаде оставката“. Дамаск. От база в Сирия 80 хиляди ирански бойци са готови да нападнат Израел и да започнат нов голям военен конфликт в Близкия изток, пише британският Sunday Express Посланикът на Израел в ООН Дани Данон показва фотография на смятаната за иранска база близо до Дамаск, в която има 80 хиляди бойци. В отговор Израел е предупредил, че ще извърши въздушни удари, за да се защити от евентуално сухопътно нашествие. „Там има повече от 80 хиляди шиитски бойци от целия Близък Изток, които се намират в Сирия под ирански контрол“, заявява Дани Данон. „В тази база, само на пет мили от Дамаск, тези опасни екстремисти се обучават и изпращат на мисии в Сирия и региона“, продължава посланика. Според британски коментатор по телевизионния канал BBC сухопътна инвазия от страна на Иран не може да бъде изключена. „Хората не искат иранският режим да е следващата Северна Корея, въоръжена с ядрени оръжия…“ Берлин. Германия ще забрани продажбата на оръжия за Турция, Саудитска Арабия и Обединените Арабски Емирства (ОАЕ), заради опасения от използването им за нарушаване на правата на човека, пише британското издание The Independent Износът на оръжия към тези три държави ще бъде прекратен, ако новото законодателство бъде прието. Проектозаконът, предложен от опозиционната социалдемократическа партия „Die Linke“, ще направи незаконна продажбата на оръжия, експертиза и всичко свързано с тях на правителства, заподозрени в използването им за нарушаване на човешките права. Проектозаконът споменава специално Саудитска Арабия и ОАЕ, заради ролята им във войната в Йемен, както и Турция заради бомбардировките срещу кюрдските сили воюващи в северна Сирия. Ако бъде одобрен, законът не само би предотвратил бъдещи транзакции с въпросните страни, но и би отменил всички договори със задна дата. © 2018 Всички права запазени. Забранява се възпроизвеждането изцяло или отчасти на материали и публикации без предварителното съгласие на Информационна агенция "Фокус"!
