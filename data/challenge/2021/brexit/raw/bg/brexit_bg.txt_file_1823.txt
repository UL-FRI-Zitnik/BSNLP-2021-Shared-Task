bg-1823
bg
2018-02-23
https://www.vesti.bg/bulgaria/kolko-shte-plashta-bylgariia-na-es-sled-brekzit-6079679
Колко ще плаща България на ЕС след „Брекзит”

Първата среща на високо равнище на премиера Бойко Борисов, откакто България застана начело на Съвета на ЕС, стана и първата, на която лидерите на страните-членки обсъдиха как да се запълни дефицитът от 12 милиарда евро годишно, след напускането на Великобритания. Британският премиер Тереза Мей дори не получи покана за участие.

При това се планира и увеличаване на определени разходи, като тези за отбрана и за миграционна политика. Ако искаме да имаме нови политики и приоритети, ориентирани към бъдещето и ако не можем да редуцираме старите, тогава държавите ще трябва да плащат повече”, посочи президентът на Европейската комисия Жан-Клод Юнкер. В случай, че се реализира предложеното увеличаване на членските вноски на всички държави до 1,1% от техния брутен вътрешен продукт, България ще трябва да плаща с 0,1% от БВП или над 100 млн. лв. повече годишно. По-изгодно за нас е да се увеличи вноската, защото ние сме от нетните получатели. Кохезията обаче ще е трудна тема”, подчерта днес премиерът Бойко Борисов. За тази година страната ни ще внесе близо 1,13 млрд. лв. в бюджета на ЕС, а ще получи 4,24 млрд. лв. Европейският съюз трябва да намали своите бюджетни разходи след напускането на Великобритания”, коментира Юнкер. Ще ни се наложи да съкратим двете най-големи европейски програми Общата земеделска политика и Кохезионната политика. Ако не направим това, ще трябва да намалим с 45% всички останали програми на ЕС“, каза Юнкер. Той отбеляза, че тези съкращения на разходната част от общия европейски бюджет неизбежно ще бъдат придружени от увеличаването на вноските на страните-членки. Този разговор на срещата премина по-добре, отколкото очаквах: 14-15 от 28 държави изразиха готовност да увеличат вноските си в бюджета на ЕС“, отчете Юнкер. На срещата на Европейския съвет днес беше взето и решение за намаляване на броя на европейските депутати след излизането на Великобритания. Лидерите подкрепиха идеята, че по-малко страни означава по-малко места, което означава намаляване на броя от 751 до 705 депутати“, съобщи президентът на Европейския съвет Доналд Туск. Той определи като чиста илюзия“ плановете на британското правителство да запази някаква интеграция с ЕС след Брекзит”. Следете ни навсякъде и по всяко време с мобилното приложение на Vesti.bg. Можете да го изтеглите от
