cs-243
cs
2018-01-08
http://zahranicni.eurozpravy.cz/eu/212120-barnier-nepochopil-proc-doslo-k-rozhodnuti-o-brexitu-mini-farge/
Barnier nepochopil, proč došlo k rozhodnutí o brexitu, míní Farge

Britský europoslanec hlavního vyjednávače zároveň vyzval, aby EU učinila ústupky v otázce finančních služeb. "Pan Barnier zjevně nepochopil, proč k brexitu došlo," řekl Farage po setkání, které označil za odpověď na schůzku hlavního unijního vyjednávače s Brity, kteří si brexit nepřejí. "Snažím se zastupovat pohled těch, kteří hlasovali pro brexit," uvedl Farage. Barnier podle něj vůbec nepochopil, že jedním z hlavních důvodů, proč se Britové v lidovém hlasování rozhodli opustit EU, byla imigrace. Bývalý předseda strany UKIP byl jednou z hlavních tváří předloňské kampaně za odchod Británie z Evropské unie. Po referendu, ve kterém se většina Britů rozhodla opustit společenství osmadvaceti evropských států, Farage oznámil odchod z čela strany a zůstal jen jejím europoslancem.
