cs-334
cs
2018-01-30
https://zpravy.idnes.cz/britanie-brexit-dokument-dopady-dau-/zahranicni.aspx?c=A180130_113239_zahranicni_ert#utm_source=rss&utm_medium=feed&utm_campaign=zpravodaj&utm_content=main
Brexit Británii poškodí, ať bude dohoda jakákoli, ukazuje uniklý dokument

Pokud by Londýn s Bruselem neuzavřel žádnou dohodu a EU s Británií by následně obchodovaly na základě pravidel Světové obchodní organizace (WTO), klesl by ve stejném období oproti současnému odhadu růst dokonce o osm procent. I v případě, že by Mayová vyjednala přístup na jednotný trh prostřednictvím členství v Evropském hospodářském prostoru, růst by se snížil asi o dvě procenta, tvrdí uniklý dokument britské vlády. Davis dokument nekomentoval. Negativně brexit v jakémkoli ze tří zkoumaných případů ovlivní podle serveru BuzzFeed News všechna odvětví britského hospodářství, nejvíce však průmysl chemický, textilní, potravinářský a automobilový. Ministerstvo pro brexit, které vede David Davis, odmítlo zprávu serveru BuzzFeed News komentovat. Konzervativní poslanec a zastánce odchodu Británie z EU Iain Duncan Smith v reakci na uniklou analýzu uvedl, že by se měla brát s rezervou, neboť se podle něj skoro všechny předpovědi o dopadech brexitu na britské hospodářství zatím mýlily. „Je to nekompletní zpráva, která byla úmyslně zveřejněna, protože obsahuje negativní pohled,“ řekl. Summit EU v prosinci potvrdil posun rozhovorů o brexitu do druhé fáze, tedy k budoucím vztahům a přechodnému období. Jednadvacet měsíců jako přechodné období nabídlo Británii sedmadvacet zemí EU v pondělí.
