cs-193
cs
2018-02-09
https://www.euro.cz/byznys/ford-se-boji-dopadu-brexitu-v-nemecku-pozadal-o-bankovni-licenci-1393418#utm_source=euro&utm_medium=selfpromo&utm_campaign=eurorss
Ford se bojí dopadu brexitu. V Německu požádal o bankovní licenci

Společnost Ford of Europe požádala v Německu o bankovní licenci. Tento krok jí má zajistit hladké fungování v případě, že její britský bankovní ústav nebude moci poskytovat služby na panevropské bázi poté, co Británie opustí Evropskou unii.

Potvrdil tak čtvrteční informaci německého listu Frankfurter Allgemeine Zeitung (FAZ), podle něhož byla žádost předložena německému úřadu pro dohled na finančním trhem BaFin vloni v létě a automobilka už pro budoucí německou banku hledá zaměstnance. O leasing, půjčky a pojištění evropských zákazníků automobilky se stará finanční ústav Ford Credit Europe, který sídlí v britském městě Warley a pobočku má v Kolíně nad Rýnem. Nestabilní dodávky a vyšší ceny. „Důvodem, proč společnost předložila žádost o německou bankovní licenci, je zajistit, aby mohla po brexitu poskytovat kontinuální podporu svým prodejcům i zákazníkům,“ uvedl mluvčí společnosti. Pokud Británie opustí EU podle plánu, společnost Ford už nebude moci řídit z Británie svůj byznys v kontinentální Evropě. Přečtěte si také:
