cs-1033
cs
2018-06-01
http://www.infovojna.sk/article/populistickou-revoltu-uz-nikdo-nezastavi-rika-bannon
Populistickou revoltu už nikdo nezastaví, říká Bannon

Zakladatel Breitbartu a otec úspěchu Donalda Trumpa v prezidentských volbách v rozhovoru pro Týdeník Echo mluví o vyhlídkách EU a o tom, proč ruskou hrozbu považuje za nafouklého strašáka. Jedním z důvodů, proč například v České republice víc nerostly mzdy v automobilovém průmyslu, je rostoucí kapacita automobilek v Číně. V Číně se příští rok vyrobí dvakrát víc aut než v Americe, 25 milionů vozů. Celá ta populistická vzpoura má ekonomické podloží a její projevy můžeme sledovat napříč západním světem: brexit, volby v Polsku, v Rakousku, u vás v České republice, čerstvě v Itálii, ta je velmi důležitá, a samozřejmě ve Spojených státech, kde revolta začala už v podobě Tea Party. Věci se dějí v nějakém historickém sledu. Nejdřív kolaps finančního systému, pak Tea Party, pak se do čela populistické revoluce staví Donald Trump.
