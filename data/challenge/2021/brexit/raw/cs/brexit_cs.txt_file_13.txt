cs-13
cs
2018-01-06
https://nazory.ihned.cz/c1-66004900-vice-digitalizace-vice-solidarity-vice-evropy?utm_source=mediafed&utm_medium=rss&utm_campaign=mediafed
Komentář estonského premiéra: Více digitalizace, více solidarity, více Evropy...

Evropa je nyní dobře připravena na vyjednávání o brexitu, stabilizovala euro a získala kontrolu nad migrační krizí, píše estonský premiér, jehož země v uplynulém půlroce předsedala Radě Evropské unie. Jsem toho názoru, že všechny členské státy, kromě Dánska a Spojeného království, které mají oficiální výjimku, by měly přejít na jednotnou měnu. Prosazujeme co nejširší digitalizaci. Šetří čas, peníze a další cenné zdroje, vytváří nové příležitosti a zjednodušuje lidem každodenní život.

Před rokem a půl se nad Evropským obzorem začala stahovat mračna a blížila se k nám velká bouře. Referendum o brexitu následovala atmosféra plná politického zmatku a dostavily se i příznaky existenční úzkosti. Když Estonsko v červenci převzalo předsednictví v Radě EU, nedělali jsme si žádné iluze o tom, že bychom snad během šesti měsíců jako mávnutím kouzelného proutku dokázali vyřešit všechny problémy EU. Úspěšné uzavření dohod nutných k provádění Pařížské dohody. Schválení evropského pilíře sociálních práv a příslib společného snížení nezaměstnanosti, chudoby a nerovnosti. Rozvoj spolupráce Evropské unie v oblasti obrany za účelem zvýšení obranných možností našeho kontinentu. To jsou bezpochybně některé z nejdůležitějších milníků, jichž jsme v Evropě za posledních šest měsíců dosáhli.
