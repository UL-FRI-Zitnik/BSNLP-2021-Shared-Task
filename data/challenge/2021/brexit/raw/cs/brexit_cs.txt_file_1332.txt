cs-1332
cs
2018-01-17
https://archiv.ihned.cz//archiv.ihned.cz/c1-66018670-evropane-mohou-do-britanie-bez-omezeni-jeste-tri-roky
Evropané mohou do Británie bez omezení ještě tři roky

EU chce, aby její občané mohli i dva roky po brexitu volně pracovat v Británii a následně v ní zůstat. Podle unie by tak mělo fungovat dvouleté přechodné období po brexitu, o jehož sjednání požádal sám Londýn. EU a Británie o tom začnou jednat ještě tento měsíc.

Lidé, kteří by chtěli odjet pracovat do Velké Británie a následně v ní zůstat, na to nejspíš budou mít ještě skoro tři roky času. Země Evropské unie požadují, aby Británie plně respektovala právo na volný pohyb osob po celou dobu přechodného období, které nastane poté, co z EU příští rok v březnu vystoupí. Přechodné období nejspíš bude trvat do konce roku 2020. Členské země unie požadují, aby každý Evropan, který do Británie do konce roku 2020 odjede, měl stejná práva jako nyní, když Spojené království ještě zůstává členskou zemí osmadvacítky. To znamená, že Evropané, kteří na ostrovy odjedou pracovat před koncem roku 2020, budou moci v zemi následně zůstat neomezeně dlouhou dobu, pokud neporuší existující pravidla.
