cs-1278
cs
2018-01-09
https://archiv.ihned.cz/c1-66011470-britsky-dvoupatrak-skoncil-v-poli?utm_source=mediafed&utm_medium=rss&utm_campaign=mediafed
Britský dvoupatrák skončil v poli

Vládní rošáda v Británii přichází v momentě, kdy vyšla najevo další nelichotivá čísla o důsledcích brexitu. Země kvůli nejistotě přichází o 350 milionů liber týdně. Je to stejná suma, jakou Boris Johnson sliboval, že se brexitem ušetří a bude se moci dát třeba na zdravotnictví.

Přiznat si chybu je těžké. Britové, kteří předloni v referendu hlasovali pro odchod z Evropské unie, si stále za svým rozhodnutím podle průzkumů ve většině stojí. Jak dlouho jim to vydrží? List Financial Times nedávno zveřejnil svůj odhad, že brexit už nyní přijde Británii takřka na 350 milionů liber týdně. Nejistota spojená s připravovaným odchodem z evropské integrace si prostě začíná vyžadovat svou daň.
