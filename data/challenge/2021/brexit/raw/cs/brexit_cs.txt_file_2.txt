cs-2
cs
2018-02-12
https://www.irozhlas.cz/zpravy-svet/george-soros-velka-britanie-brexit-evropska-unie-best-britain-daily-telegraph_1802121357_dp
'Chce zastavit brexit,' kritizovala média Sorose. V reakci přislíbil další miliony na podporu EU

Americký podnikatel George Soros slíbil v přepočtu další skoro tři miliony korun britské kampani na podporu Evropské unie. Investor to podle deníku Guardian označil za odpověď na kritické články některých britských médií. List Daily Telegraph Sorose obvinil z přípravy tajného plánu na zastavení brexitu. Podnikatel už dřív proevropské skupině Best for Britain daroval v přepočtu téměř 12 milionů korun. Londýn 13:57 12. února 2018 Zkrácená adresa

Kopírovat do schránky Maďarský rodák a americký multimiliardář, finančník a filantrop George Soros | Foto: flickr.com, International Monetary Fund, CC BY-NC-ND 2.0, Michael Spilotro. Ředitelka kampaně Best for Britain Eloise Toddová Sorosovo gesto označila za naplnění svobody projevu. Od středy, kdy Telegraph zveřejnil kritický článek o Sorosovi, už kampaň podpořilo asi 1300 lidí. O příspěvku amerického podnikatele maďarského původu psal také Daily Mail, který ho označil za špinavé peníze. Podle deníku Guardian postup konzervativního tisku proti Sorosovi připomíná kampaň, kterou proti němu vedou nacionalistické skupiny a vlády v Maďarsku nebo v Rusku. Nadace George Sorose podpořila i další skupiny, které vystupují proti brexitu, například kampaň Vědci pro EU. Zkrácená adresa
