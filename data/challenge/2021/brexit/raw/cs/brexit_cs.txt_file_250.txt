cs-250
cs
2018-01-21
http://zahranicni.eurozpravy.cz/eu/213237-bude-to-bolet-analyza-dopadu-brexitu-varuje-eu-pred-katastrofou/
Bude to bolet! Analýza dopadů brexitu varuje EU před katastrofou

Zchudnou všichni. Ve čtvrtek nizozemská vláda zveřejnila zprávu poradní firmy KPMG analyzující dopady tvrdého brexitu, nebo-li varianty, že Spojené království opustí 29. března 2019 EU bez jakékoliv dohody, poukazuje Luyendijk. Uvádí, že obsahuje praktické důsledky a chladná čísla, která stojí za ostrou rétorikou, podle níž je žádná dohoda pro Británii lepší než špatná dohoda. Pokud Británie koncem března 2019 "vypadne" z EU, nizozemské společnosti obchodující se Spojeným královstvím si budou muset vyjednat celých 4,2 milionu vývozních a 750 tisíc dovozních licencí, nastiňuje publicista. Dodává, že za situace, kdyby obě země měly tou dobou fungující celní systém - což se s ohledem na stávající nekompetentní britskou vládu otázkou -, by se náklady na jednu takovou licenci pohybovaly mezi 80-130 eury (zhruba 2000-3250 korun). Celková cena za tyto nová pravidla by na nizozemské straně činila 600 milionů eur (přes 15 miliard korun), nehledě na náklady na nové vývozní a dovozní cla, daň z přidané hodnoty a další specifické regulace v jednotlivých sektorech, podotýká Luyendijk. Připomíná, že 35 tisíc malých a středních nizozemských podniků navíc není zvyklých obchodovat se zeměmi mimo EU, což si vyžádá náklady v řádu 20-50 tisíc eur (500 tisíc - 1,25 milionu korun) na úpravu jejich počítačových systémů.
