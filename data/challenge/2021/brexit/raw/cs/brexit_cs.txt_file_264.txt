cs-264
cs
2018-01-11
http://zahranicni.eurozpravy.cz/eu/212433-mayova-nechce-po-brexitu-platit-za-pristup-na-financni-trh-eu/
Mayová nechce po brexitu platit za přístup na finanční trh EU

Zdroje BBC ale tvrdí, že kdyby vláda přece jen chtěla do rozpočtu EU za přístup zaplatit, banky a finanční společnosti by zvážily, že na to vládě přispějí. Mayová odpoledne přijala ve svém úřadě v Downing Street společně s ministrem financí Philipem Hammondem 15 vysoce postavených činitelů finančního sektoru, včetně generálních ředitelů bank Barclays, Deutsche Bank, HSBC nebo evropské pobočky Goldman Sachs. Finanční sektor se již dlouhou dobu zasazuje o zajištění přechodného období po březnu 2019, kdy má Británie z EU vystoupit, aby se zabránilo zmatkům spojeným s novými obchodními vztahy s EU. Vystoupení z jednotného trhu znamená pro tyto společnosti ztrátu bezbariérového přístupu na evropský kontinent z Británie. Mnoho podniků se připravuje na takzvaný brexit tím, že usilují o bankovní licenci v jiných evropských zemích a plánují přesunout své aktivity a tím i pracovní místa do finančních center na starém kontinentu.
