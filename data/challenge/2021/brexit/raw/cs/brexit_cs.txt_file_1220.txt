cs-1220
cs
2018-06-23
http://www.ceskatelevize.cz/ct24/svet/2518795-desitky-tisic-lidi-demonstruji-v-londyne-za-nove-referendum-o-brexitu
Desítky tisíc lidí demonstrují v Londýně za nové referendum o brexitu



Zastánci brexitu u příležitosti výročí referenda z 23. června 2016, ve kterém se 51,9 procenta hlasujících vyslovilo pro odchod Británie z evropského bloku, vyzvali premiérku Mayovou, aby odchod z EU prosadila. Ministr zahraničí Boris Johnson, jedna z hlavních tváří zastánců odchodu z EU, v příspěvku v bulvárním listu The Sun napsal, že by Mayová měla zajistit „úplný britský brexit“ a nikoli takový, který by připomínal toaletní papír, tedy „měkký, poddajný a zdánlivě nekonečně dlouhý“. Ministr obchodu Liam Fox a ministr pro brexit David Davis zdůraznili, že odchod z Unie bez dohody nadále zůstává jednou z možností. Podle Foxe by to EU neměla vnímat jako blafování. „Žádná dohoda je lepší než špatná dohoda,“ prohlásil ministr obchodu.



Před dvěma lety se Britové v referendu vyslovili pro odchod své země z EU. Podle zákona, který tento týden schválil britský parlament , by k němu mělo dojít 29. března příštího roku. Spor o podobu budoucích vztahů s Unií rozděluje britskou společnost, ale i samotnou vládu premiérky Mayové.
