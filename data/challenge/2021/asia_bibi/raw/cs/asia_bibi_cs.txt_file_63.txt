cs-63
cs
2018-12-07
https://zpravy.tiscali.cz/cesi-nabizeji-pomoc-advokatovi-uveznene-pakistanske-krestanky-321629
Češi nabízejí pomoc advokátovi uvězněné pákistánské křesťanky

"Česká advokátní komora sleduje osud pronásledovaného obhájce Saif ul-Malooka velmi bedlivě. Naše představenstvo se tomu bude věnovat, předběžně mohu říct, že jakékoliv postihování advokáta jen proto, že vykonával svoji profesi a obhajoval klienta v trestním řízení, je nelidské a v rozporu s evropskými hodnotami," okomentoval pro HlídacíPes.org tíživou situaci obhájce Asii Bibiové předseda Výboru vnějších vztahů České advokátní komory Petr Toman. Podle něj si každý advokát, který se postaví proti bezpráví i za cenu vlastního života či svobody, zaslouží kolegiální podporu. "Advokát, kterého něco takového postihne, si zaslouží nejen masivní podporu profesních organizací, ale také státních orgánů jakéhokoliv civilizovaného státu," dodává Toman. Žádosti o azyl. Českou vládu vyzval k udělení azylu pronásledovanému muslimskému advokátovi předseda KDU-ČSL Pavel Bělobrádek, nově pak také Mezinárodní křesťanská solidarita. V otevřeném dopise adresovaném premiérovi Andreji Babišovi a ministru vnitra Janu Hamáčkovi svou žádost o udělení azylu Saif ul Malúkovi zůvodňuje takto: "Saif ul Malúk zachránil svou statečnou obhajobou pákistánskou křesťanku Asii Bibi před trestem smrti za 'rouhání'.
