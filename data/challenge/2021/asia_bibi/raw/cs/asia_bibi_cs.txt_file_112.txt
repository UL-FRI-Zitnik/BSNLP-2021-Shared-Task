cs-112
cs
2016-02-29
http://zahranicni.eurozpravy.cz/asie-a-australie/146976-pakistan-popravil-vraha-byvaleho-guvernera-vzapeti-propukly-nepokoje/
Pákistán popravil vraha bývalého guvernéra, vzápětí propukly nepokoje

reklama. Pixmac Kadrí guvernéra zastřelil v lednu 2011 v metropoli Islámábádu, když byl ve službě. Vražda tehdy šokovala pákistánskou liberální elitu, některé islamistické skupiny ale Kadrího opěvovaly jako hrdinu.

Dnešní poprava oběšením vyvolala v několika městech protesty, které rozdmýchali náboženští a političtí představitelé, stejně jako ozbrojené skupiny, které se veřejně postavily na stranu vraha. V Islámábádu a sousedním Rávalpindí dnes v obavě z násilností většina škol zrušila vyučování, zavřela i řada obchodů. V úterý se bude konat Kadrího pohřeb, na němž jsou rovněž očekávány početné davy jeho přívrženců. Sekulární guvernér Tasír volal po změně zákonů týkajících se rouhačství, které jsou často zneužívány proti příslušníkům náboženských menšin i v osobních sporech. Tasír mimo jiné veřejně podporoval pákistánskou křesťanku Asiu Bibiovou, matku pěti dětí, která byla odsouzena k trestu smrti za rouhání vůči proroku Mohamedovi.
