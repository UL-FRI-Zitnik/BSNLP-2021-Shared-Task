cs-70
cs
2018-11-02
https://www.denik.cz/ze_sveta/pakistan-osvobozenou-krestanku-zatim-nepropustil-islamiste-ji-chteji-obesit-20181102.html
Pákistán osvobozenou křesťanku zatím nepropustil. Islamisté ji chtějí oběsit

Rozhodnutí nejvyššího soudu rozpoutalo vlnu protestů po celé zemi. Islamisté zablokovali dálnici a zničili nebo poškodili desítky automobilů ve snaze přinutit vládu, aby výrok soudu zvrátila. Po pátečních modlitbách pak islamisté uspořádali celorepublikové shromáždění.



Pákistán uzavřel v zemi školy a univerzity poté, co radikální islámský duchovní Khadim Hussain Rizvi, vůdce strany Tehreek-e-Labbaik, oznámil, že „jednání“ mezi jeho zástupci a vládou o osudu Bibiové selhalo. V emocionálním projevu, který přednesl v pátek před úsvitem v Láhauru, hlavního města provincie Paňdžáb, Rizvi obvinil jedno z vládních vyjednavačů. Ten měl jeho zástupcům vyhrožovat, že pokud se demonstranti v klidu nerozejdou, bezpečnostní složky je zabijí. Duchovní vyzval své příznivce, aby nepolevili v protestech, přestože vláda podle jeho slov povolala polomilitantní jednotky. „Jsme připraveni zemřít, abychom ukázali naší lásku k prorokovi,“ prohlásil.



Mluvčí armády generálmajor Asif Ghafoor v pátek řekl, že armáda byla zdrženlivá, aby dala šanci mírovému řešení. Vyzval demonstranty, aby se zdrželi násilí a počkali na výsledek žádosti o přezkum rozhodnutí nejvyššího soudu. „Nechte nejprve tento právní proces doběhnout do konce,“ řekl ve státní televizi. Žádost o přezkoumání rozhodnutí o propuštění ženy ve čtvrtek podal k nejvyššímu soudu Ghulam Mustafa, právní zástupce lokálního klerika z Pandžábu, který vznesl počáteční obvinění z rouhání vůči Asii Bibiové. Soud nestanovil datum, kdy se bude žádostí zabývat, ale její projednávání může propuštění Bibiové dále oddálit. Není známo, že by pákistánský nejvyšší soud dříve zrušil své rozhodnutí, ale přezkoumávání trvá obvykle roky. Mezitím více než dva tisíce islamistů pokračovaly v pátek v blokování klíčového silničního spojení mezi hlavním městem Islámábádem a posádkovým městem Rawalpindi. Stovky dalších pak blokovali další klíčové dálnice spojující Islámábád s dalšími velkými městy.
