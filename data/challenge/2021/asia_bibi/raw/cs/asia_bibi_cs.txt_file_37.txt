cs-37
cs
2018-11-04
https://www.irozhlas.cz/zpravy-svet/asia-bibi-pakistan-krestanka-britanie-usa-kanada-islam-radikalni-muslimove_1811040750_och
Manžel osvobozené křesťanky žádá o pomoc Británii i USA. Propuštění pákistánské úřady odložily

Manžel křesťanky Asii Bibiové, která byla před osmi lety v Pákistánu odsouzena k trestu smrti za urážku islámského proroka Mohameda a nyní zproštěna viny, požádal o pomoc Británii, Spojené státy a Kanadu. Informoval o tom portál BBC. Propuštění křesťanky pákistánské úřady odložily. Islámábád 7:50 4. listopadu 2018 Zkrácená adresa

Kopírovat do schránky Osvobození křesťanky Asii Bibiové vyvolalo v Pákistánu vlnu demonstrací, na kterých se dav dožaduje veřejného oběšení ženy i soudce | Foto: Faisal Mahmood | Zdroj: Reuters. Osvobození Bibiové v zemi vyvolalo vlnu demonstrací, na kterých se dav dožaduje veřejného oběšení ženy i soudce. Ženě již několik zemí nabídlo azyl, mimo jiné Francie či Španělsko. Její manžel Ašik Masíh, který se v říjnu vrátil s dětmi z Británie, aby mohl ženu přivítat, nyní ve videovzkazu prohlásil, že se bojí o život své rodiny. „Žádám premiérku Spojeného království (Theresu Mayovou), aby nám pomohla, a pokud to bude možné, aby nám poskytla svobodu,“ řekl Masíh. Stejnou žádost adresoval i představitelům Kanady a USA.

‚Rozsudek smrti‘ Masíh v dřívějším rozhovoru novinářům řekl, že je vystrašený z toho, že se pákistánské úřady uzavřely dohodu s islamistickou stranou Tehríke Labajk (TLP), která protesty proti verdiktu rozpoutala. V rámci ujednání nebude smět Bibiová opustit zemi a vláda nebude bránit odpůrcům osvobozujícího verdiktu, aby rozsudek právně napadli. Podle zastánců Bibiové se jedná o „rozsudek smrti,“ napsal britský Z Pákistánu mezitím z obav o svůj život odjel právník Bibiové Saif Mulúk. Ten agentuře AFP sdělil, že musel odejít, aby mohl Bibiovou dále zastupovat. Bibiová byla v roce 2010 odsouzena k absolutnímu trestu za urážku proroka Mohameda. Pákistánský nejvyšší soud ji ale tento týden zprostil viny s tím, že důkazní materiál byl vágní. ČTK Zkrácená adresa
