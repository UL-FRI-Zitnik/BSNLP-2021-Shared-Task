cs-71
cs
2018-11-08
https://eurozpravy.cz/zahranicni/blizky-vychod/239666-krestanka-bibiova-byla-propustena-z-vezeni-je-v-ochranne-vazbe-muslimove-ji-chteji-zabit/
Křesťanka Bibiová byla propuštěna z vězení. Je v ochranné vazbě, muslimové ji chtějí zabít

Bibiová byla před osmi lety odsouzena k trestu smrti za urážku islámského proroka Mohameda. Agentura AP předtím napsala, že žena i přes zproštění obvinění zůstává ve vězení, ale dnes byla převezena do bezpečnějšího zařízení v Islámábádu. Agentura AFP dokonce tvrdila, že nelze očekávat, že by Bibiová byla v nejbližší době propuštěna. Tři bezpečnostní zdroje ale agentuře Reuters řekly, že Bibiová byla propuštěna z vězení ve městě Multán v provincii Paňdžáb. Matka pěti dětí údajně byla letecky transportována na letiště poblíž pákistánského hlavního města Islámábádu. Vzhledem k tomu, že její život je v ohrožení, zůstává v ochranné vazbě, uvedly zdroje pod podmínkou anonymity.



Také právní zástupce Bibiové agentuře Reuters telefonicky z Nizozemska potvrdil, že jeho klientka už není ve vězení. "Mohu vám říct jen tolik, že byla propuštěna," řekl právník. Převoz z provincie Paňdžáb do bezpečnějšího zařízení v Islámábádu provázela podle AP přísná bezpečnostní opatření. Silnice vedoucí na letiště střežili vojáci. Rozhodnutí pákistánského nejvyššího soudu z minulé středy vyvolalo v Pákistánu demonstrace radikálních muslimů, kteří požadovali, aby žena byla veřejně oběšena. Demonstranti, kteří kromě popravy Bibiové požadovali i smrt trojice soudců, kteří křesťanku osvobodili, blokovali silnice spojující Islámábád s jinými velkými pákistánskými městy. Protesty skončily až poté, co pákistánské úřady slíbily, že propuštění Bibiové odloží a nedovolí jí opustit zemi. is now in #Islamabad after jail release: Minister claims Read More: — Pak Times (@paktimespk) 8. listopadu 2018 Vzhledem k této dohodě setrvávala Bibiová podle některých médií navzdory zproštění viny dál ve věznici.
