cs-74
cs
2018-10-31
https://ct24.ceskatelevize.cz/svet/2638187-islamiste-se-bouri-soud-v-pakistanu-dal-svobodu-krestance-odsouzene-puvodne-k-smrti-za
Islamisté se bouří, soud v Pákistánu dal svobodu křesťance odsouzené původně k smrti za rouhání



V Pákistánu je časté lynčování. Urážka islámu se v Pákistánu trestá smrtí. Lynčování může vyvolat i pouhá spekulace o rouhání. Obvinění tohoto typu vyvolává takové emoce, že je téměř nemožné se proti nim bránit. Někdy i rozvášněným davem mužů byly zabity desítky lidí na základě tvrzení, že se rouhaly.




Vězení za rouhání hrozí i v demokratické Indonésii. V Indonésii, kde se k islámu hlásí devadesát procent z 240 milionů obyvatel, poslal soud v létě buddhistku na 18 měsíců do vězení za to, že si stěžovala na hluk z mešity v sousedství. Indonésie zakazuje rouhačství konkrétně článkem 159 trestního zákoníku. Legislativa zakazuje cílené, veřejné projevy nepřátelství, nenávisti či pohrdání náboženstvím, které trestá až pěti roky za mřížemi. Zákon podle aktivistů usnadňuje zločiny páchané jednou náboženskou skupinou proti druhé, protože dotyční se ospravedlňují právě bojem proti nenávisti, herezi či přímo rouhačství – a úřady pak pachatele často ani neženou k odpovědnosti.
