cs-82
cs
2018-11-04
https://www.denik.cz/ze_sveta/manzel-pakistanske-krestanky-pozadal-o-pomoc-premierku-britanie-boji-se-o-zivot-20181104.html
Manžel pákistánské křesťanky požádal o pomoc premiérku Británie. Bojí se o život

Manžel Bibiové Ašik Masíh, uvedl, že se bojí o bezpečí své rodiny. „Žádám premiérku Velké Británie, aby nám pomohla a poskytla nám svobodu,“ vzkázal ve video zprávě. Požádal o pomoc i lídry Kanady a USA. Se svou ženou se po vynesení rozsudku stále ještě nesetkal.




Pákistánský ministr informací Fawad Chaudry dohodu obhajoval. „Je to těžká situace, ujišťuji vás ale, že její život není v ohrožení. Smlouva pomohla vyřešit situaci a předejít násilí,“ řekl ministr. Ze země již uprchl právník Bibiové Saif Mulúk v obavě o svůj život. Spor kvůli kbelíku. Bibiová, vlastním jménem Asia Noreenová, byla zadržena v roce 2009 po hádce se skupinou žen. Celý incident začal nevinný spor o kbelík s vodou během sběru ovoce. Ženy křesťanku napadly, protože kbelík použila a její víra ho tak „znečistila“. V následné slovní přestřelce ženy Bibiovou vyzvaly, aby konvertovala k islámu, načež měla žena třikrát urazit proroka Mohameda. Po návratu domů měla podle britské BBC čelit fyzickému týrání, během kterého se k rouhání doznala. Následně byla zadržena policií. V Pákistánu, který má přes 200 milionů obyvatel, žije 1,6 procenta křesťanů. BBC dodává, že v posledních letech čelila jejich komunita řadě útoků. Od roku 1990 bylo v zemi kvůli rouhání zabito 65 lidí.
