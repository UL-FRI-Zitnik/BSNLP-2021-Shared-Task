bg-3056
bg
2014-10-17
http://www.iconomist.bg/24029-%D0%A5%D1%80%D0%B8%D1%81%D1%82%D0%B8%D1%8F%D0%BD%D0%BA%D0%B0-%D0%BE%D1%82-%D0%9F%D0%B0%D0%BA%D0%B8%D1%81%D1%82%D0%B0%D0%BD-%D0%B1%D0%B5-%D0%BE%D1%81%D1%8A%D0%B4%D0%B5%D0%BD%D0%B0-%D0%BD%D0%B0-%D1%81%D0%BC%D1%8A%D1%80% D1%82-%D0%B7%D0%B0-%E2%80%9E%D0%B1%D0%BE%D0%B3%D0%BE%D1%85%D1%83%D0%BB%D1%81%D1%82%D0%B2%D0%BE%E2%80%9C
Християнка от Пакистан бе осъдена на смърт за „богохулство“

Пакистанска християнка бе осъдена на обесване, след като бе обвинена, че е отправила „богохулнически“ коментари спрямо пророка Мохамед по време на спор.

През 2009 г., 46-годишната Асия Биби работела в овощна градина. Тя влязла в спор с група мюсюлманки, които не искали тя да пие от водата им, понеже като християнка „е нечиста“.

Часове след случката, една от жените разказала за станалото на местен духовник, твърдейки, че Асия е говорила с неуважение за Мохамед.

В резултат на това, гневна тълпа се струпва пред дома на жената, която бива жестоко пребита заедно с останалите членове на семейството ѝ.

Впоследствие Асия е арестувана, обвинена в богохулство и осъдена на смърт, а семейството ѝ е принудено да се укрива заради заплахи.

Тази седмица, въпреки негодувание по цял свят, и въпреки че стотици хиляди хора подписаха петиция за освобождаването ѝ, съдът призна обжалването на присъдата и Асия бе осъдена на смърт чрез обесване.

Двама политици, които опитаха да защитят жената бяха убити. Един от тях – от собствения си бодигард. Съдията, който призна убиеца за виновен бе принуден да напусне страната.

Двама свидетели по делото на Асия не се явиха в съда. Мюсюлмански духовник, който не станал свидетел на спора между жените заяви в съда, че Биби признала пред него за престъплението.

Протест срещу законите за богохулство, гр. Лахор, 2010 г.

„Очаквах да уважат обжалването“, заяви адвокатът на жената – Наем Шакир – „след няколко дни ще обжалваме във Върховния съд на Пакистан“.

Защитниците на човешките права твърдят, че със законите срещу богохулство в Пакистан се злоупотребява все повече, и че религиозни екстремисти и обикновени граждани се възползват от тях, за да уреждат лични въпроси.

В законите няма точна дефиниция на това, що е „богохулство“, а в съда рядко се представят доказателства, за да не би това да доведе до ново нарушение. Няма наказание и за погрешни обвинения.

Обвиняемите се линчуват на място, или ако бъдат арестувани – какъвто е случаят с Асия – властите позволяват делото да се влачи с години.

През 2010 г., папа Бенедикт XVI призова за помилването на Биби и за уважаването на „достойнството и правата на всички“.

Нейният случай привлече вниманието и на интернет активисти, в резултат на над 400 000 души от 100 различни държави подписаха петиция за освобождаването ѝ.

Асия Биби е първата пакистанка, която бива осъдена на смърт за богохулство. Единственият начин тя да се спаси е да приеме исляма за своя вяра.
