bg-3060
bg
2018-10-09
https://taniailieva06.blogspot.com/2018/10/blog-post_9.html
Върховният съд на Пакистан ще разгледа обжалването на християнката Асия Биби, която е осъдена на смърт за богохулство

Върховният съд на Пакистан ще разгледа последната жалба по случая на Асия Биби, която е осъдена на смърт чрез обесване, защото е пила вода от чашата на мюсюлмани.

Ако съдът откаже да помилва Асия Биби, тя може  да бъде  спасена само от помилване от президента. Но ако не бъде помилвана, тя ще стане първата жителка на Пакистан, която е екзекутирана по закона за  богохулството.

Асия Биби е от село Итан Оули, Пенджаб , е била арестувана през 2009 година. Тя работила като събирач на плодове, а съпругът  и работил в тухлената фабрика. По време на събиране на плодове, една от жените взела вода от близкият кладенец, използвайки обща кофа. Мюсюлманките казали на Асия да не пие с чашата си от водата. Асия била възмутена, избухнал спор на религиозна тема и се превърнал в кавга.

За този инцидент научили селяните и хванали Асия и я вързали с въже, така я влачили по главната улица на селото. Пет дни по-късно тя е била арестувана и обвинена от местен съд в богохулство: мюсюлманските духовници я обвинили, че е обидила пророка Мохамед. Нейният съпруг и децата и  са били принудени да се скрият, защото са били заплашени с физическо насилие. 

През 2010 година Асия била осъдена на смърт чрез обесване.
