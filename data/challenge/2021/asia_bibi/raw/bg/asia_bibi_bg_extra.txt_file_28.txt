bg-20xx-28
bg
2016-10-13
https://news.bg/int-politics/osadena-na-smart-za-bogohulstvo-hristiyanka-obzhalva-prisadata-si-v-pakistan.html
Осъдена на смърт за богохулство християнка обжалва присъдата си в Пакистан

Разглеждането на жалбата на осъдена на смърт за богохулство християнка в Пакистан е отложено , след като един от съдиите отказал да изслуша случая. Съдията цитирал възможен конфликт на интерес в случая с Азия Биби, съобщава Би Би Си. Стотици полицаи били разположени около Върховния съд в столицата Исламабад. Богохулството е особено чувствителен въпрос в Пакистан , като според критиците често се злоупотребява със законите и често те са насочени срещу малцинствата. Миналата година Върховният съд спря смъртното наказание на Биби и й даде възможност да обжалва. Новата дата за изслушването все още не е обявена. Единият от трите съдии, определени да изслушат жалбата, си направи отвод от случая. Обяснява, че е бил съдия по случая на Салман Тасир, свързан с този на Биби. Тасир е бил губернатор на провинция Пенджаб. Той е убит от бодигарда си в Исламабад през 2011 г., след като говорил за Азия Биби. Азия Биби е първата жена, осъдена на смърт по пакистанските закони за богохулство . Нейният случай е един от най-спорните. Тя е осъдена на смърт чрез обесване през 2010 г. заради обиждане на пророка Мохамед по време на спор с мюсюлманка. Спорът започнал заради чаша вода. Жената отхвърля обвиненията. Хиляди протестираха срещу нея и се заканиха да я убият , ако тя някога бъде освободена - включително имамът в нейното собствено село. Съпругът и четирите й дъщери живеят в нелегалност и споделят, че са получили много смъртни заплахи. През октомври смъртното наказание на Биби бе потвърдено от Висшия съд в провинция Пенджаб, въпреки че не бе насрочена дата. Кореспонденти на медии разказват, че получаването на възможност да обжалва пред Върховния съд е първият лъч надежда за семейството на жената. Адвокатите на Азия Биби твърдят, че процесът и последвалото обжалване във Висшия съд в Пенджаб са били опорочени
