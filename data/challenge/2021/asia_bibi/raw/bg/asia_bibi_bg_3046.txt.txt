bg-3046
bg
2018-11-01
http://www.evangelskivestnik.net/news/7294/%D0%9F%D0%BE%D0%B1%D0%B5%D0%B4%D0%B0_%D0%B7%D0%B0_%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8%D1%82%D0%B5_%D0%B2_%D0%9F%D0%B0%D0%BA%D0%B8%D1%81%D1%82%D0%B0%D0%BD_%D0%B8_%D0%BF%D1%80%D0%B8%D0%B7%D0%B8%D0%B2_%D0%B7%D0%B0_%D0%BD%D0%BE%D0%B2%D0%B8_%D0%BC%D0%BE%D0%BB%D0%B8%D1%82%D0%B2%D0%B8
Победа за християните в Пакистан и призив за нови молитви

Съдът в Пакистан оневини Асия Биби, християнката, която беше осъдена на смърт за богохулство през 2009 година заради обвинения на нейни колеги, с които работела на полето. Биби многократно е заявявала, че е обвинена лъжливо и се отнася с уважение към мюсюлманския пророк Мохамед.

Обвинението било отправено, защото Биби си позволила да пие вода от съда, който ползвали нейните колеги мюсюлмани. По-късно те възмутено заявили, че тя е осквернила водата им, защото е християнка. В Пакистан подобно деяние се счита за богохулство и се наказва със смърт чрез обесване.

Биби, която днес е на 51 години прекара, в затвора 9 години, в очакване на смъртната присъда. Тя е майка на три деца. 

През последните няколко години активистите в защита на човешките права положиха много усилия да не допуснат изпълението на смъртната присъда. 

Досега няма случай на християни, които да са лежали толкова дълго в затвора по обвинение в богохулство. Обикновено смъртната присъда бива изпълнявана сравнително бързо.

Ако Биби беше загубила делото по обжалване, това със сигурност щеше да доведе до ефективна присъда. Дори и спечелването на делото и освобождаването от затвора, обаче, не означава пълна безопасност. До момента има много случаи на убийства и линчуване от страна на ислямистки ектремисти при подобни случаи на "богохулство". 

В тази връзка председателят на British Pakistani Christians Association, Уилсон Чоудри е заявил пред CBN, че след излизането от затвора Биби ще трябва да потърси убежище в някоя страна от Запад, ако иска да оцелее.

Християните в Пакистан продължават да призовават за молитвена подкрепа за Асия Биби и нейното семейство, които дълги години са подложени на страдание заради своята вяра в Христос.
