bg_3016
bg
2010-12-27
http://edinni.com/news.php?item.201
eureth

Асиа Биби е пакистанска християнка, която е била обявена за виновна в хулителство от съда на Пакистан и е осъденa на смърт чрез обесване. Присъдата, която ще трябва да бъде потвърдена от Върховния съд, привлече световно внимание - ако тя бъде изпълнена, Асиа ще бъде първият човек в Пакистан, който е убит за ислямо-/мохамедо-хулителство според (държавния) закон.

През юни 2009 г., Асиа Биби (селскостопанска работничка в село Итан Уали в област Шейкипура), е била помолена да донесе вода. Тя се е съгласила, но някои от нейните колеги работници мюсюлмани са отказали да пият вода, тъй като тя, като християнка, е считана от тях за "нечиста". Явно е последвал спор. А (отделно от това) вече е имало някакъв спор между Асиа и неин съсед(ка?) относно някакви материални щети.

По-късно някои нейните колеги работници са се оплакали на някакъв мюсюлмански служител, че Асиа е правила унижаващи коментари относно Мохамед. В къщата й е дошла тълпа, която е нанесла побой на Асиа и на членове от семейството й, като след това Асиа бива спасена от полицията. Въпреки това, полицията започва разследване относно нейните коментари, което завършва с арест и съдебно производство, съгласно раздел 295 В от НК на Пакистан. Тя е прекарала повече от година в затвора.

През ноември 2010 г. Навид Икбал, съдия в съда на Шейкипура, Пенджаб, е "изключил напълно" възможността да има лъжливи обвинения по случая, видял е също, че "няма смекчаващи вината обстоятелства" и я е осъдил на смърт чрез обесване. Освен това й е наложена глоба от $1100 USD (според информация в Интернет, ниско заплатен работник в Пакистан получава около $600 на година). Съпругът на Асиа планира да обжалва присъдата, което трябва да бъде потвърдено от Върховния съд на Лахор.

Според управителя на Пенджаб, който е разгледал делото за (информация на) президента Асиф Али Зардари, Асиа е вероятно да бъде помилвана, освен ако Върховният съд (така или иначе) не спре изпълнението на присъдата. Въпреки това, местният имам заплашил, че ако тя бъде помилвана или освободена, някои хора биха "взели закона в свои ръце". Към семейството й са отправени заплахи и то се укрива.

Асиа е обжалвала смъртната си присъда и е поискала откупване, казва главният прокурор на Пинджаб пред CNN. Прокурорът Чаудри Мухамад Джахангир е казал, че обжалването ще се изслуша от Висшия съд на Лахор и решение може да има след месеци. В Пакистан никога не е бил екзекутиран някой обвинен в хулителство, но в селото на Асиа общественото мнение е било единодушно.

„Да, тя трябва да бъде обесена!“ са викали група селяни.

Градският ислямски служител, който е подал първоначалното оплакване против Асиа, е нарекъл нейната смъртна присъда „един от най-щастливите моменти от неговия живот“.
„Сълзи от радост потекоха от очите ми“, е казал Кари Салим пред CNN.

източници:
http://en.wikipedia.org/wiki/Asia_Bibi
http://nations4jesus.blogspot.com/2010/11/pray-for-asia-bibi.html
