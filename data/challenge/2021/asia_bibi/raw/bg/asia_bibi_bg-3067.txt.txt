bg-3067
bg
2011-01-05
http://www.archivioradiovaticana.va/storico/2011/01/05/%D0%BF%D0%B0%D0%BA%D0%B8%D1%81%D1%82%D0%B0%D0%BD_%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0_%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B0_%D0%BD%D0%B0_%D0%BF%D0%B5%D0%BD%D0%B4%D0%B6%D0%B0%D0%B1_%D0%B7%D0%B0%D1%80%D0%B0%D0%B4%D0%B8_%D0%BE%D1%81%D1%8A%D0%B4%D0%B5%D0%BD%D0%B0%D1%82%D0%B0_%D0%BD%D0%B0_%D1%81%D0%BC%D1%8A%D1%80%D1%82/bul-451904
Пакистан: застреляха губернатора на Пенджаб заради осъдената на смърт християнка Асия Биби 

Салман Тасир, губернатор на пакистанската провинция Пенджаб е бил убит от един от своите телохранители, при излизане от ресторант в пакистанската столица. Убиецът, Малик Муматц Хюсейн Кадри, е признал, че е извършил престъплението заради това, че Тасир публично призовал президента на страната да помилва християнката Асия Биби, осъдена на смърт заради богохулство. Убиецът Муматц Кадри е бил част от елитните полицейски части и е имал задължението да охранява губернатора. Тасир е получил най-малко девет огнестрелни рани преди Кадри да хвърли оръжието си и да се предаде на своите колеги. Президента Зардари, министър-председателя на страната Джилани и други политически лидери осъдиха убийството на губернатора. Различни асоциации за човешките права изразиха своята благодарност към Тасир за неговите усилия в отмяната на закона за богохулството и защитата на живота на Асия Биби. Убийството на губернатора на Пенджаб е най-гръмкото политическо убийство в Пакистан след гибелта на бившия премиер Беназир Бхуто, която беше убита от терористи през декември 2007 г. Погребението на политика бе извършено днес в Лахор на което взеха участие хиляди граждани и десетки представители на властите. Салман Тасир бе погребан в гробището на Cavarly Grounds с държавни почести. Сред присъстващите бе и министър-председателят Юсуф Джилани и представители на пакистанската Национална партия.
