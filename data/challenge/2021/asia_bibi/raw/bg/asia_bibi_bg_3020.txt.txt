bg_3020
bg
2013-08-29
https://novini.bg/sviat/blizyk-iztok/3219
Животът на католичка в Пакистан е застрашен след смъртта на Бин Ладен

Убийството на Осама Бин Ладен доведе до засилването мерките за сигурност около Азия Биби, 45-годишна католичка и майка на пет деца, осъдена на смърт за богохулство.

Това съобщава пред агенция ЕйшаНюз Харун Баркат Масих, президент на „Masihi Foundation”, организацията за защита на човешките права, натоварена със защитата на християнката.

Азия Биби е затворена в женския затвор на Шейкупура, близо до Лахор (Пакистан), където е обект на постоянни заплахи от ислямските екстремисти.

Въпреки това, посочва Масих, „нейната вяра е непоклатима и не е изгубила надеждата, че скоро ще бъде освободена”.

Случаят с Азия Биби привлече вниманието на западните правителства и многобройни организации по цял свят.

През ноември миналата година по време на една от генералните аудиенции Бенедикт ХVІ отправи апел за нейното освобождаване и поиска от пакистанското правителство за отмени „черния закон”.

Група от 736 членове на Европейския Парламент подписа петиция, искайки от президента Зардари да промени закона.

В нейна защита се изправиха бившия губернатор на Панджаб Салман Тасир и католическия министър за религиозните малцинства Шабхаз Бхати, и двамата убити при атентати на ислямски екстремистки групи.

След двегодишно пребиваване в „крилото на смъртта”, от няколко седмици осъдената християнка е преместена в изолационна килия, където всекидневно е посещавана от своя съпруг.
