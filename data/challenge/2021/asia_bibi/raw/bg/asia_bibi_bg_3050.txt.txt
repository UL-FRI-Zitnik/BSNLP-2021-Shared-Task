bg-3050
bg
2018-11-09
http://www.zemia-news.bg/index.php/nachalna/65544-%D1%81%D0%BA%D1%80%D0%B8%D1%85%D0%B0-%D0%BF%D0%B0%D0%BA%D0%B8%D1%81%D1%82%D0%B0%D0%BD%D1%81%D0%BA%D0%B0%D1%82%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%BA%D0%B0-%D0%B0%D1%81%D0%B8%D1%8F-%D0%B1%D0%B8%D0%B1%D0%B8.html
Скриха пакистанската християнка Асия Биби

Оправданата от пакистанския върховен съд пакистанска християнка Асия Биби осем години след като беше осъдена на смърт за богохулство, е била прехвърлена в сряда вечерта на неизвестно място в столицата Исламабад от съображения за сигурност. При строга охрана Биби напуснала затвора в провинция Пенджаб, където беше държана все още, и била транспортирана по въздух до столицата, казаха пожелалите анонимност източници. Пътищата към летището, откъдето отпътувала, били охранявани от войници.
