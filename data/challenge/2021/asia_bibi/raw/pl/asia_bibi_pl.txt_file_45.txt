pl-45
pl
2018-11-07
https://wiadomosci.wp.pl/pakistan-fala-protestow-po-uniewinnieniu-asi-bibi-dzieci-bawia-sie-w-samosad-6314370683020929a
Pakistan: fala protestów po uniewinnieniu Asi Bibi. Dzieci "bawią się" w samosąd

(pakistańska chrześcijanka) została aresztowana 19 czerwca 2009 roku, kiedy oskarżono ją o bluźnierstwo przeciw islamowi i prorokowi Mahometowi. Doniesienie przeciw niej złożyły jej sąsiadki, muzułmanki. Kiedy Asia Bibi chciała zaczerpnąć wody, one odpowiedziały, „że jako niemuzułmanka nie może dotykać źródeł wody”. Kobieta odparła wówczas, „że Jezus jest miłosierniejszy niż prorok islamu”. To wystarczyło, żeby trafiła do więzienia i w rok później została skazana na śmierć na podstawie przepisów o bluźnierstwie z 1986 r.



Sprawa Asi Bibi wywołała szereg kontrowersji, nie tylko w Pakistanie, ale i na całym świecie. Przepisy o bluźnierstwie są popierane przez większość społeczeństwa pakistańskiego. Muzułmanie w kraju stanowią zdecydowaną większość, a radykalne grupy mają w nich wielu zwolenników. W obronie kobiety występowało wiele organizacji międzynarodowych oraz m.in. papież i



Uniewinnienie Asi Bibi i fala protestów w Pakistanie.



W środę 31 października Sąd Najwyższy w Pakistanie uniewinnił Asię Bibi, a decyzja ta wywołała falę protestów w całym kraju. W kilku pakistańskich prowincjach odbyły się demonstracje muzułmanów, a setki zwolenników radykalnych, islamistycznych partii blokowało główne drogi w Karaczi i Lahore. Demonstranci palili opony i słuchali przemówień lidera partii Tehrik-i-Labaik. Sympatycy radykalnych ugrupowań uważają, że pakistański sąd nie powinien był wypuszczać na wolność chrześcijanki Asi Bibi, ale utrzymać wyrok skazujący ją na śmierć.



Kontrowersje wokół całej sprawy narastają do tego stopnia, że w sieci pojawiło się wstrząsające nagranie, na którym widać dzieci „bawiące się” w wieszanie skazanej na śmierć Asi Bibi.



W pakistańskim parlamencie doszło również do bójki pomiędzy politykami rządzącej partii, a opozycji, którzy zarzucali rządowi premiera Imrana Khana tchórzostwo i ustępstwa wobec islamskich ekstremistów.
