pl-52
pl
2017-10-03
https://www.tvn24.pl/nagroda-sacharowa-pe-przedstawil-szesciu-kandydatow,778050,s.html
Europarlament przedstawił kandydatów do Nagrody Sacharowa

Skazana za bluźnierstwo. W tym roku kandydatką jest m.in. Asia Bibi , pakistańska chrześcijanka, skazana na śmierć za bluźnierstwo, która przebywa w więzieniu od niemal ośmiu lat. Do nagrody została zgłoszona przez Grupę Europejskich Konserwatystów i Reformatorów. Tę 46-letnią zbieraczkę owoców z Sekhpury o popełnienie przestępstwa oskarżyli współpracownicy; w 2010 r. została skazana na karę śmierci, chociaż nie przedstawiono żadnych istotnych dowodów, a nikt z pierwotnych świadków nie zeznawał w jej procesie. Parlament angażuje się w jej sprawę od bardzo dawna, podejmując i wspierając różne inicjatywy na rzecz jej uwolnienia. Jej kandydatura - jak podkreśla PE - stanowi też hołd dla prawników i polityków, którzy z narażeniem życia odważnie walczą o zniesienie pakistańskich przepisów dotyczących bluźnierstwa i bronią nie tylko Asii Bibi, lecz także setek innych osób w podobnej sytuacji. Obrończyni praw człowieka.
