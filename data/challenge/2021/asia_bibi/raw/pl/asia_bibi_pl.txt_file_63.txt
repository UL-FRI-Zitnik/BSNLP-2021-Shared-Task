pl-63
pl
2018-10-31
https://nowosci.com.pl/pakistan-chrzescijanka-asia-bibi-zwolniona-po-8-latach-z-wiezienia-zostala-skazana-na-smierc-za-rzekome-bluznierstwa-pod/ar/13631102
Chrześcijanka Asia Bibi zwolniona po 8 latach z więzienia

. Kobieta została w 2010 roku skazana na karę śmierci za "bluźnierstwa przeciwko prorokowi Mahometowi". Tylko na podstawie oskarżenia trafiła na wiele lat do celi śmierci.



ASIA BIBI ZWOLNIONA PO 8 LATACH Z WIĘZIENIA Asia Bibi została w 2010 roku skazana na śmierć przez powieszenie. Powodem miały być obraźliwe komentarze pod adresem Mahometa i islamu. Bibi cały czas zaprzeczała tym zarzutom. Prawnik chrześcijanki utrzymywał, że fałszywe oskarżenia wystosowała w 2009 roku sąsiadka, która przyłapała Bibi na picie wody ze studni, co miało spowodować jej skażenie.



"Pakistańska chrześcijanka Asia Bibi decyzją Sądu Najwyższego Pakistanu z siedzibą w Islamabadzie dziś rano została uznana za niewinną" - informuje Karolina Krawczyk z Papieskiego Stowarzyszenia Pomoc Kościołowi w Potrzebie. Bogu niech będą dzięki! — Jan Maria Szewek (@JanMariaSzewek) 31 października 2018 Asia Bibi nareszcie wolna.


ASIA BIBI NA WOLNOŚCI Po ośmiu latach kobieta została zwolniona z więzienia. Sędzia podczas ogłaszania wyroku powołał się na... Koran. Zdaniem sędziego tolerancja jest podstawą islamu, który "zdecydowanie potępia niesprawiedliwość". Bibi nie była obecna na sali podczas ogłaszania wyroku z obawy przed rozruchami. Kobieta przebywa w nieznanym miejscu. Wiadomo tylko, że prawdopodobnie opuści ona teren Pakistanu. Bibi jest matką czwórki dzieci. Sprawa jej aresztowania i skazania na śmierć poruszyła chrześcijan na całym świecie. Wysyłane był petycje w sprawie jej uwolnienia. Mąż i dzieci kobiety spotkali się w lutym tego roku z papieżem Franciszkiem. Niestety obrońcy praw człowieka ostrzegają, że radykalni imamowie wciąż grożą kobiecie i jej rodzinie. Radykalne ugrupowanie Tehreek-e-Labaik Pakistan przestrzegało bowiem sąd przed jakimikolwiek ustępstwami w sprawie "bluźnierczyni".
