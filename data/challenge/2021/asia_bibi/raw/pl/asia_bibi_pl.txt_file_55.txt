pl-55
pl
2018-10-31
https://www.rmf24.pl/fakty/swiat/news-pakistan-matce-czworki-dzieci-grozila-smierc-za-bluznierstwo,nId,2651603
Pakistan: Matce czwórki dzieci groziła śmierć za bluźnierstwo. Sąd ją uniewinnił

Pakistański Sąd Najwyższy uniewinnił chrześcijankę z Pakistanu Asię Bibi skazaną w 2010 roku za bluźnierstwo przeciwko prorokowi Mahometowi. Nakazano jej uwolnienie, jeśli nie została oskarżona o żadną inną zbrodnię.

Sędzia Saqib Nisar unieważnił wyrok sądu w Lahaur, który skazał Asię Bibi, matkę czwórki dzieci, na najwyższy wymiar kary. Jej sprawa oburzyła chrześcijan na całym świecie i stała się źródłem podziału w Pakistanie, gdzie dwóch polityków, którzy chcieli pomóc kobiecie, zostało zamordowanych. Radykalna partia islamistyczna zagroziła protestami ulicznymi, jeśli Bibi zostanie uwolniona lub jej wyrok zostanie zmniejszony. (m)
