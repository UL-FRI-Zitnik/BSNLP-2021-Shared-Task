pl-92
pl
2018-11-02
https://fakty.interia.pl/swiat/news-ks-boguszewski-asia-bibi-bedzie-musiala-uciec-z-pakistanu,nId,2652968
Ks. Boguszewski: Asia Bibi będzie musiała uciec z Pakistanu

Ksiądz Boguszewski mówił, że wyjście z więzienia nie będzie jednak łatwe, ponieważ pod zakładem karnym czekają na nią fundamentaliści, którzy grożą odebraniem jej życia. Gość Polskiego Radia 24 powiedział, że jego stowarzyszenie otrzymuje sygnały, że jedynym wyjściem dla Asi Bibi będzie opuszczenie Pakistanu pod zmienioną tożsamością. W jego opinii, mimo że władze zapewniają, że nie grozi jej niebezpieczeństwo, realia są inne. Asia Bibi po sprzeczce z muzułmańskimi sąsiadkami została oskarżona o bluźnierstwo i skazana na karę śmierci. Po ośmiu latach jej pobytu w więzieniu Sąd Najwyższy ostatecznie oczyścił ją z zarzutów i pozwolił wyjść na wolność. Nie spodobało się to jednak radykalnym Pakistańczykom. W obronie chrześcijanki występowały organizacje międzynarodowe oraz m.in. papieże Benedykt XVI i Franciszek.
