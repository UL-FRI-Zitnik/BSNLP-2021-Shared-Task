sl-46
sl
2018-08-06
https://www.finance.si/8937184/Dnevnik-o-slovenskih-letaliscih-v-Mariboru-prodajajo-buce-Ljubljana-pa-je-razocaranje?src=rss
Dnevnik o slovenskih letališčih: v Mariboru prodajajo buče, Ljubljana pa je razočaranje

je v sobotni prilogi Objektiv objavil intervju s hrvaškim letalskim strokovnjakom

Alenom Ščuricem

. Govori tudi o mariborskem letališču, o Brniku in o

Adrii

.

Bi lahko Adriio spet kupila država, med drugim vpraša Dnevnik oziroma novinarka

Tatjana Pihlar

. "Tudi to se je že dogajalo, toda sam ocenjujem, da utegne 4K kupiti Croatio

Airlines

in

Montenegro Airlines

, morda tudi Air Srbijo, narediti eno družbo in jo prodati

Lufthansi

," odgovori Ščuric.

O Mariboru, pravljicah Kitajcev in resničnem dosegu

"Ne morem verjeti, da sta bili lokalna in državna politika tako slepi in se nista vprašali o realnosti načrtov družbe SHS Aviation. Ta agonija se bo zdaj vlekla kakšno desetletje. Vrstile se bodo obljube, vsake toliko časa bodo javnosti vrgli kakšno kost, kot je tista o petih tedenskih letih v München, ki pa so se kmalu skrčili na vsega dva," opozarja Ščuric.

Dnevnik: Kitajski lastniki

Aerodroma Maribor

imajo zdaj s tem letališčem nove načrte. ... Do tri odstotke azijskih potnikov za Evropo naj bi tako priletelo v Maribor. ... Vaš komentar?

Ha ha ha ha. Trije odstotki? Veste, koliko je to? Letalski promet med Azijo in Evropo je največji, celo večji kot z Ameriko. Pogovarjamo se o tisočih letih dnevno, saj trenutno v Evropo vsako leto prileti več deset milijonov kitajskih potnikov. Dobro me poslušajte. Če bi mi rekli, da bo v Maribor priletelo 0,03 odstotka vseh azijskih gostov, ki pridejo v Evropo, bi umrl od smeha. Če bi Frankfurt rekel, da bo pritegnil tri odstotke potnikov med Azijo in Evropo, bi bilo to optimistično. Če bi imel takšen načrt londonski

Heathrow

, bi še verjel. Toda Maribor… Joj, joj, joj!

Kako lahko nekdo trdi, da bo imel Maribor tri odstotke evropskega letalskega prometa z Azijo, ni pa sposoben vzpostaviti niti petih letalskih povezav na teden z Münchnom? O čem se sploh pogovarjamo? Saj vidite, da jim še letalske povezave s Splitom in Dubrovnikom ni uspelo ohraniti. Ugasnila je še isti mesec, kot so jo vzpostavili. Pri polni zavesti trdim, da če ta trenutek najamem letalo in z njim poleti letim iz Maribora v Split in Dubrovnik, bo ta linija preživela. Pri tej količini turistov, ki se zgrinjajo na

Jadran

, moraš biti čarovnik, da ti to ne uspe, zato je komentar načrtov v zvezi z mariborskim letališčem odveč. Vsak podpovprečen bralec bo brez njega razumel, za kaj gre v tej zgodbi."

O Letališču Ljubljana

Dnevnik: Brnik je v lasti nemškega

Fraporta

. Kakšen lastnik se vam zdi?

Nekoliko me je razočaral. Vsi smo pričakovali, da bo Brnik vodil veliko bolje. To je velika družba, ki bi lahko svoje letališče v Sloveniji bolje pozicionirala, vendar Ljubljana zanj ni prioriteta. Usoda Brnika je v veliki meri povezana z usodo letalskega prevoznika

Adrie Airways

, ki je v lasti 4K. To ni družba, ki bi vlagala v razvoj, da bi ji to prinašalo dobiček. 4K doslej ni obdržal še nobene družbe, ki jo je kupil. Bodisi jo je popeljal v bankrot bodisi jo je preprodal. To je storil s finsko trgovsko verigo Antilla, ki jo je leto dni po prevzemu poslal v stečaj, nedavno tudi z letalsko družbo Darwin, ki je šla v stečaj še prej, le štiri mesece po prevzemu.

Toda če želi 4K Adrio prodati, mora naglo povečati število potnikov. To sicer počne, vendar zelo neracionalno. Od lanskega decembra so vzpostavili osem novih linij. Nekatere naj bi bile zelo slabo popolnjene, na primer tista na Brač. Uporabljajo tudi draga letala. Pričakovali so, da bodo od Darwina dobili šest letal saab, a jih bodo morali najeti. Ta letala so začasno nadomestili z veliko večjimi s po sto sedeži. To je enako, kot če bi taksi storitve po Ljubljani opravljali z avtobusi. Iz tega je mogoče sklepati, da Adria raste neracionalno, po načelu napihovanja podatkov zaradi prodaje.

Že zdaj si upam napovedati, da bo to leto finančno pozitivna, čeprav v resnici ni. 4K takšne rasti novih letov ne bo dolgo vzdržal, zato obstajata dve možnosti: Adria lahko bankrotira ali jo nekdo kupi in začne rezati stroške. In takrat bo tudi ljubljansko letališče naglo padlo, razen če ne bo prej iznašlo modela, po katerem ne bi živelo na rasti Adrie. Če namreč odmislimo ravnanje 4K, ima Brnik zanemarljivo malo novih letalskih povezav. Pogovarjamo se o eni do dveh na leto, medtem ko v Zagrebu število potnikov vsako leto zraste za 200.000 do 300.000, v Beogradu še za več."
