sl-50
sl
2019-07-16
https://www.dnevnik.si/1042892317/kronika/dubrovniski-taksist-turistom-ostanek-vrnil-v-srbskih-dinarjih
Dubrovniški taksist turistom ostanek vrnil v srbskih dinarjih

Taksist je tako zlorabil dejstvo, da niso vedeli, kako izgleda hrvaški denar, na svoji spletni strani poroča Dubrovački dnevnik.

Lastnica namestitve, pri kateri so ogoljufani turisti na dopustu, je dejala, da so njeni gosti doživeli dodatne nevšečnosti, ker so hoteli s srbskimi dinarji plačati račun v restavraciji, saj je 140 srbskih dinarjev vrednih 15-krat manj kot 140 kun. Povedala je, da je o vsem obvestila policijo.

Dubrovački vjesnik navaja, da gre za taksista, ki je v javnosti znan po svojem problematičnem obnašanju, o katerem so mediji že poročali. Dodaja, da taksist turistom ni izdal računa za vožnjo.

Portal izpostavlja, da gre za samostojnega taksista, ki ne dela za nobeno taksipodjetje, ki so registrirana v Dubrovniku.
