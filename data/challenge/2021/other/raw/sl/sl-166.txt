sl-166
sl
2019-07-17
https://www.vecer.com/zvzednico-instagrama-prijeli-s-15-kilogrami-kilogrami-trdi-da-pac-ni-pogledala-v-torbo-10039947
Zvzednico Instagrama prijeli s 15 kilogrami kilogrami. Trdi, da pač ni pogledala v torbo

Bleščeče življenje atraktivne mlade ženske iz Velike Britanjije, ki se je na Instagramu bahala z s fotografijami prestižnih lokacij, se je po tem, ko so pri njej našli za 1,5 miliona funtov kokaina, nekako končalo.

Ženska, ki je kot kozmetičarka delala v lepotilnem salonu, se je že dlje časa na družbenih omrežjih hvalila s fotografijami, na katerih so jo sledilci videvali na čudovitih lokacijah širom sveta. Pa jo je pred teni prijela policija, saj so v prtljažniku njenega hyundaija našli 15 kilogramov kokaina vrednega okoli 1,5 milijona funtov. Kot piše Mirror, so Stephanie Nelson minuli teden obsodili na deset let zapora.

Zdaj je nekako jasno, s čem si je lahko privoščila razsipen življenjski slog. Fotografije na njenem Instagram profilu so spominjale na kak katalog prestižih potovanj. 30-letnico smo videli med sproščanjem na jahti ob francoski rivieri, pa ob koktajlih v vrhunskih restavracijah v Marbelli, kosila je tudi v znamenitih restavracijah, kot je prestižni Nobu . Razvajala se je na tajskih otokih.

Blišča je konec. Kentska policija jo je prijela, ko je z avtomobilom peljala čez reko v bližini Maidstona. Dvajset minut prej so jo skrivaj opazovali med predajo mamil. Na sodišču so kasneje priče potrdile, da so njen avto v preteklosti večkrat opazile med čakanjem na parkirišču v Folkestonu.

Njen odvetnik je trdil, da je bila Nelsonova žrtev nekdanjega partnerja, ki naj bi jo nadzoroval in zlorabljal ter "nagovoril k temu, da je robo dvignila namesto njega" . Kot je trdil njen odvetnik, naj Nelsonova sploh ne bi pogledala, kaj se nahaja v torbah, niti ni slutila, da bi to lahko bila mamila. "Ni pretirano reči, da se še vedno boji svojega bivšega," je dejal odvetnik. Sodniku ta razlaga ni zadostovala, saj je bilo dokazov o pritisku, ki naj bi ga nanjo vršil bivši partner, bilo premalo.
