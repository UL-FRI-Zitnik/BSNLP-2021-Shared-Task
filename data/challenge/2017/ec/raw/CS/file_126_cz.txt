126
cz

http://www.penize.cz/tema/evropska-komise
Evropská komise | Peníze.cz
Okurkovou sezonu střídají diskuze o cenových rozhodnutích, které mohou v energetice leccos změnit. Letos zůstaly obnovitelné zdroje energie zcela bez podpory. Český regulátor se zašprajcoval a žádné dotace nevypsal. Od příštího roku by se měly podpory dočkat alespoň malé vodní elektrárny a bioplynové stanice. U ostatních zdrojů se ještě uvidí.

Obchodník, který umožňuje platit kartou, za každou takovou platbu sám platí, bankám. Většinou vás tím, aspoň v Česku, nezatěžuje. Náklady do ceny rozpočte všem zákazníkům. Může je ale taky účtovat zvlášť. Zatím. Ta možnost brzy končí. Nařízení odůvodňované blahem spotřebitele je dalším pošťouchnutím k širšímu užívaní elektronických plateb. Líp sledovatelných, líp kontrolovatelných.

Domácnosti se solárními panely na střeše. Pěstitel biomasy. Banky, které půjčily na obnovitelné zdroje. Lidé, kteří odebírají teplo z kogeneračních výroben. Všech se může dotknout otálení českého regulátora s vypsáním podpory na obnovitelné zdroje. V předchozích letech úřad dotace vypisoval do konce listopadu, letos prý ale nemůže, chybí mu prý zákonný rámec.

Jak se domlouvá smlouva o Transatlantickém obchodním a investičním partnerství? Potichu! Za to ostatně byli vrcholní představitelé řádně kritizováni. Lukáš Kovanda je na místě vyjednávání. Tisková konference, na které – zřejmě v rekaci na kritiku – měly být představeny výsledky dosavadních jednání, mu připomněla dadaistické divadelní hříčky.

Víte, že evropský komisař nemůže od vlády domovského státu přijímat instrukce? Zato však smí chodit s asistentkou na nudistickou pláž.

TTIP, Transatlantické obchodní a investiční partnerství. Evropská unie se Spojenými státy vyjednávají dohodu o volném obchodu a investicích. Optimisté se těší na příval nového zboží i služeb, vyšší konkurenci, pracovní místa. Pesimisté se bojí vlivu lobby na vyjednávání a tvrdí, že smlouva posílí moc nadnárodních korporací. Co říkají experti, kterých jsme se na TTIP zeptali my?

Evropská unie se snaží prosadit zrušení roamingových poplatků. Díky tomu by mělo výrazně zlevnit mezinárodní volání. Nepokusí se operátoři zareagovat zdražením domácích hovorů? Zeptali jsme se člena Rady ČTÚ Ondřeje Malého, novináře Patricka Zandla, europoslankyně Zuzany Roithové, zástupců mobilních operátorů a mnoha dalších odborníků.

Rozvoj bezkontaktních plateb, regulace mezibankovních poplatků, nakupování kartou na internetu, nedostatečný počet platebních terminálů, srovnání návyků spotřebitelů ve střední a západní Evropě či bezpečnostní rizika při platbě kartou – to jsou jen některá z témat, která jsme probírali při rozhovoru s country manažerem Visa Europe pro Českou republiku a Slovensko Marcelem Gajdošem.

Evropská komise se bude do hloubky zabývat přebytkem německého zahraničního obchodu, který je podle kritiků zčásti vyvoláván uměle a škodí světové ekonomice.

Evropská komise navrhla a Evropský parlament v průběhu roku 2012 odsouhlasil zavedení nové celoevropské daně z finančních transakcí: z obchodů s akciemi, dluhopisy a z nich odvozenými finančními produkty (deriváty). Daň v lednu 2013 odsouhlasilo jedenáct zemí s tím, že by mohla fungovat již od ledna 2014. Proti návrhu je ale například Velká Británie a zatím i Česká republika, pochyby a odpor nyní vzrůstají i mezi signatáři, například v Německu.

Evropská komise schovává svou nebezpečnou hospodářskou politiku za sofistikované studie, v Česku si vystačíme s novinovými rozhovory. Výsledek je ale stejně škodlivý.

Evropská komise by ráda, aby členské státy svým mladým zaručily jistotu zaměstnání: místo pro každého do čtyř měsíců od skončení školy. Dobrá zpráva: otroctví se nechystá. Špatná: záruky pro mladé jen zakrývají hlubší problémy.

Evropská komise chce zpřísnit pravidla pro zprostředkování pojištění a začít rozlišovat „obyčejné“ a investiční životní pojištění. Druhé jmenované zřejmě čeká přísnější regulace.

Když nebudeme hodní, dopadneme jako to zlobivé Řecko, které zas neplní podmínky, uložené mezinárodními institucemi. Tak se u nás strašívá. Tomáš Prouza ve svém komentáři připomíná, že v průšvihu jsou i státy, které se podmínky snaží poslušně plnit. Jen jim to vůbec nepomáhá, naopak. Ale o tom je asi třeba mlčet!


