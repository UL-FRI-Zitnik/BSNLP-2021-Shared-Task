490
sk

http://www.iabslovakia.sk/tlacove-centrum/vydavatelia-vitaju-navrh-noveho-zakona-ochranu-autorskych-prav-dielne-europskej-komisie/
IAB Slovakia Európska komisia zverejnila návrh nového zákona na ochranu autorských práv - IAB Slovakia
Európska komisia zverejnila návrh nového zákona na ochranu autorských práv. Brusel, 14. septembra 2016. Európska komisia zverejnila 14. septembra 2016 v rámci stratégie jednotného digitálneho trhu finálnu verziu návrhu zákona o “copyright”, ktorý prináša modernizáciu pravidiel týkajúcich sa autorských práv vydavateľov. Nový zákon upravuje autorské práva vydavateľov v digitálnom priestore. Prezident European Newspaper Publishers’ Association (ENPA) Carlo Perrone : „Dnešný návrh Európskej komisie je historicky významným momentom v boji za práva vydavateľov na európskej úrovni. Zákon umožní vydavateľom ochrániť a zhodnocovať vlastný redakčný obsah v digitálnom priestore, čo prinesie väčšiu pluralitu médií, slobodu tlače a kultúrnu diverzitu.“ Cieľom novej legislatívnej úpravy je férovejší trh pre online obsah a snahou je, aby autori, umelci či tvorcovia boli spravodlivo zaplatení za svoju prácu, za tvorbu autentického obsahu a zároveň mali možnosť chrániť svoje diela. IAB Slovakia, ktorej členmi sú najväčší slovenskí vydavatelia z online prostredia, iniciatívu Európskej komisie v oblasti ochrany autorských práv vydavateľov monitoruje. Oficiálna tlačová správa:


