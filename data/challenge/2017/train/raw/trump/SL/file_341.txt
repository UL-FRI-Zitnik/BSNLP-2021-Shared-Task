341
sl

http://www.planet.si/novice/svet/time-osebnost-leta-je-donald-trump.html
Time: Osebnost leta je Donald Trump | Planet.si
Revija Time je že 90. imenovala osebnost leta. Letos je to izvoljeni predsednik ZDA Donald Trump. V reviji so ob tem zapisali, da obstaja veliko nestrinjanje o tem, ali je njegov vpliv dober ali slab. Zato bo na to odgovoril čas. Donald Trump (Foto: AP) V reviji Time so uvodoma pojasnili, da izbirajo osebnost leta že 90 let, od leta 1927. To je osebnost, ki je imela v preteklem letu po oceni uredništva revija največji vpliv, dober ali slab. Izvoljeni predsednik ZDA Donald Trump je prejem naziva za televizijo NBC opisal kot " zelo, zelo veliko čast ". Odzval se je tudi na izjavo revije Time, da je “ predsednik razdruženih držav Amerike ”. Kot je dejal, sam ni razdelil ZDA, “ obstaja pa veliko delitev, vendar jih bomo presegli. Revija Time že od leta 1927 izbira najbolj vplivne osebnosti iz svetovnega dogajanja. Lani je bila osebnost leta nemška kanclerka Angela Merkel, ki je s tem postala prva ženska s tem laskavim nazivom v skoraj 30 letih. V zgodovini so bile sicer osebnosti leta revije Time tudi Adolf Hitler , britanska kraljica Elizabeta II. in Nelson Mandela.


