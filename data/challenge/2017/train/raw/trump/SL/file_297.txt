297
sl

http://www.pozitivke.net/article.php/Prevarantski-Guru-Donald-Trump-Hitler
www.pozitivke.net - Kaj imajo skupnega Donald Trump, prevarantski guru in Hitler?
Ampak ne bomo se zadovoljili s takim kratkim odgovorom. Moramo biti malce bolj metodični in svoje trditve podpreti s konkretnimi zadevami. Začnimo z Donaldom Trumpom. Koga skuša prevarati? Ameriški narod. Kako skuša prevarati svoje sodržavljane? Tako, da jim obljublja stvari, ki jih nikoli ne bo realiziral, če bo izvoljen. Kot vsi politiki pač. Ampak pomembno je razumeti ta proces bolj v globino, ker izkorišča veliko ranljivost človeške psihe. Pritiska namreč na dva močna gumba hkrati. Na eni strani vzbuja upanje v stilu »Če me izvolite, bom poskrbel za X, Y, Z... in vse bo boljše!«. Na drugi strani pa jim masira ego v stilu »Če me izvolite, bom postavil Ameriko spet tja, kamor spada«. Ali kot pravi njegov slogan »Make America great again!« Je kaj narobe z upanjem? Nič, dokler človeku pomaga naprej. Brez upanja oziroma vere (ne v smislu religije) v nekaj je težko iti naprej skozi težke čase. Je kaj narobe z egom? No, mnogi ljudje, ki se ukvarjajo z duhovnostjo, bodo rekli, da ja. Pozabljajo pa, da je ego pravzaprav človekova osebnost. Brez ega ne moremo živeti. Ego sam po sebi ni slaba stvar. Če tej izjavi ne verjamete, potem skušajte nekaj dni živeti brez ega. Opozorilo vnaprej! Zunanji svet vas bo enostavno povozil. Kje pa je potemtakem problem, če Donald pritiska na psihološka gumba upanja in ega in se zaradi tega ljudje boljše počutijo? Problem je v tem, da to upanje in ego slonita na lažnih neobstoječih temeljih. Na puhlicah. Na lažeh. Na nebulozah. Kdo se malce spozna na svetovno politiko in na finančni sistem lahko takoj vidi, da Donald govori neumnosti. Ker sam ni neumen in se še posebno dobro spozna na finance, lahko zaključimo, da ima za neumne svoje poslušalce. Ti enostavno sprejmejo, kar jim pove. Ker pač ne razumejo politike in financ in mu slepo verjamejo, »ker je Donald Trump«. No, tukaj imamo sedaj še tretji psihološki moment. Zaupanje. (Upanje + Ego + Zaupanje) x lažni temelji = Katastrofa slej ko prej Ampak ker to ni portal o politiki in financah, si poglejmo, kako to vpliva na nas. Zato se moramo seznaniti s tem, kakšno zvezo ima Donald Trump in njegov nastop v predsedniški kampanji s prevarantskim gurujem. No, moral bi napisati v množini »prevarantski guruji«, ker jih je po svetu cel kup. Oni tudi ljudem dajejo upanje in pihajo na dušo, kar je v tem primeru pihanje na ego. Za upanje so izjave v stilu »Pridite k meni in dobili boste X.« pri čemer jer X tisto, kar si ljudje pač želijo oziroma iščejo. Za pihanje na ego pa so izjave s stilu »Od boga ste izbrani za X.« In potem guru še reče: »Jaz sem od boga poslan/izbran.« Tako imamo tukaj še zaupanje, še posebno, če je (prevarantski) guru potrjen s strani kakšne organizacije ali slavne osebe (kot je npr. Oprah) in potem mu ljudje verjamejo. Vse skupaj pa postane problematično, ko je potrebno guruju za X dati ogromno denarja, iti skozi psihološko in fizično maltretiranje, kjer na koncu sledi neizbežno razočaranje. (Ne pozabite! Govorimo o prevarantskem guruju!) Če se vam to zdi pretirana izjava, najbrž niste seznanjeni s tem, kako delujejo kulti. Na internetu je dovolj (grozljivih!) opisov, ki so dovolj verodostojni, da lahko dobite dobro predstavo. Treba je samo znati angleško. Prevarantski guruji so uničili ogromno ljudi. Nekatere finančno, druge čustveno, tretje mentalno in nekaj tudi fizično, ker so le-ti v obupu (ko upanje preneha in je ego razsut!) naredili samomor. In kakšno zvezo ima vse to s Hitlerjem, ki je tudi v naslovu članka? Poleg tega, da je nemškemu narodu vzbujal upanje in dvigoval ego v svoji predvolilni kampanji (in tudi kasneje), se lahko iz primera tretjega rajha naučimo še nekaj. Adolf Hitler je svojem življenjskem delu Mein Kampf napisal, kako je treba manipulirati z množicami. Recept gre približno tako: Izmisliš si lahko karkoli, mora le biti dovolj preprosto, da je razumljivo še takemu bebcu. In potem to ponavljaš, dokler ne postane resnica. Joseph Goebbels, Hitlerjev minister za propagando, je to s pridom izkoriščal v vseh svojih kampanjah. Pranje možganov narodu se je dogajalo dnevno. Rezultat je (vsaj upam!) vsem poznan. In kakšno zvezo ima vse to z današnjim časom? Vzbujanje upanja in dvigovanje ega s pranjem možganov se nadaljuje. In se bo nadaljevalo, dokler bo človek obstajal. Ker je človek v svoji primarni naravi lahkoveren kot majhen otrok. In to s pridom izkoriščajo Hitlerji, Trumpi, guruji in še kdo. Ljudje bodo seveda reagirali: »Za koga nas pa imaš?! Mi smo vendar odrasli, inteligentni, razgledani in neodvisno misleči, zato ne pademo pod tak vpliv!«. Hkrati pa podpisujejo posojilo v švicarskih frankih, ne zavedajoč se, kaj pomeni valutno tveganje. Zakaj? Ker so si dovolili oprati možgane z omejenimi in prilagojenimi informacijami. Kakšna je bila formula, ki jo je banka uporabila? Upanje: »Ne morete dobiti kredita v evrih, ker so obroki previsoki. Lahko pa dobite kredit v frankih, kjer je obrestna mera nižja.« Ego (+upanje): »Lahko si privoščite hišo, ki ste si jo želeli in vam ne bo treba več biti podnajemnik, ampak boste lasten gospodar.« Zaupanje: »Mi smo kot banka zavezani k profesionalnosti in preglednem informiranju svojih strank.« Rezultat je (vsaj upam!) vsem poznan. Imejte se neizmerno superca in ne dovolite, da vam kdo vzbuja upanje in dviguje ego na lažnih temeljih. Če mu zaupate, bo namreč rezultat katastrofa slej ko prej. Robert


