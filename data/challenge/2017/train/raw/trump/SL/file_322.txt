322
sl

http://www.zurnal24.si/kdo-je-donald-trump-clanek-280698
Kdo je Donald Trump? - zurnal24
Donald Trump se je rodil 14. junija 1946 v Queensu v New Yorku. Šolal se je na vojaški akademiji in nato diplomiral iz ekonomije. Leta 1971 je prevzel očetovo nepremičninsko in gradbeno podjetje ter iz njega ustvaril imperij. Bil je tudi lastnik licence za lepotno tekmovanje za Miss Universe, ki jo je lani prodal podjetju WME/IMG. Čeprav Trump ni nikoli razglasil osebnega bankrota, je med letoma 1991 in 2009 bankrotiralo šest njegovih hotelov in igralnic, ker niso uspeli poplačati dolga bankam, delničarjem in drugim. Ker se je pri tem skliceval na zakon, ki omogoča podjetjem, da se reorganizirajo in nadaljujejo s poslovanjem kljub bankrotu, so vsi hoteli in igralnice normalno delovali. Trump je takrat dejal, da s pridom izkorišča zakonodajo in poskrbi, da dela v njegovo korist. Podal se je tudi v svet resničnostnih šovov, ko je leta 2004 na televizijske zaslone prišel šov The Apprentice, ki ga je Trump gostil in produciral. Revija Forbes ga je letos uvrstila na 324.mesto med najbogatejšimi ljudmi na svetu in na 156. mesto na lestvici najbogatejših Američanov. Trump je bil poročen trikrat. V zakonu z Ivano Trump so se mu rodili trije otroci, Donald Jr., Ivanka in Eric. Po ločitvi od Ivane je bil poročen z Marlo Maples, s katero ima hčerko Tiffany. Od leta 2005 je poročen z Melanio Trump, s katero imata sina Barrona. Trump je tudi že dedek sedmim vnukom. Znan po svojih izjavah. Trump je skozi svojo kariero znal pritegniti pozornost s svojimi izjavami. Spodaj je nekaj izbranih: "Če bi kdaj kandidiral, bi kandidiral kot republikanec. So najbolj neumna skupina volivcev v državi. Verjamejo vsemu, kar je na Fox News. Lahko bi lagal in bi to požrli. Stavim, da bi bil moj rezultat fantastičen." (People Magazine, 1998) "Rad najemam ljudi, ki sem jih videl v akciji. Pogosto najemam ljudi, ki so delali za drugo stran, ki jih spoštujem." (Washington Post, 23 september 1989) "Tega ne delam za denar. Imam ga dovolj, veliko več, kot ga bom kdaj rabil, a kljub temu delam. Sklepanje pogodb je moja umetnost. Drugi ljudje ustvarjajo lepe slike na platnih ali pišejo čudovito poezijo." (Trump: The Art of the Deal, 1987) "Zmagovalci se od poražencev ločijo po tem, kako se odzovejo na igro usode." (Trumo: Surviving at the Top, 1990) "Rad imam lepe ženske in lepe ženske imajo rade mene. Mora biti obojestransko." (v intervjuju z norveškim tv voditeljem Fredrikom Skavlanom, november 2003) "Brez strasti, nimaš energije; brez energije, nimaš ničesar. Nobena velika stvar v svetu ni bila dosežena brez strasti." (Social Networking for Authors: Untapped Possivilities for Wealth, 2009) "Vse ženske na The Apprentice so se spogledovale z menoj – zavedno ali nezavedno. To je za pričakovati." (Ny Daily News, 24. marec 2004) "Zelo verjetno je, da bi lahko bil prvi predsedniški kandidat, ki bi se potegoval za predsedniško mesto in pri tem zaslužil." (Jerry Useem, »What Does Donald Trump Really Want?«, Fortune, 3. april 2000) "Ljudje mi ves čas govorijo, da želijo, da kandidiram … Ni mi všeč. Si lahko predstavljate, kako kontroverzen bi bil? Pomislite na Billa Clintona in ženske. Kaj pa jaz in ženske? Si predstavljate?" (Hardball with Chris Matthews, citiran v The New York Post) "Koncept globalnega segrevanja so ustvarili Kitajce za Kitajce, da bi naredili ameriško gospodarstvo nekonkurenčno." (Twitter, 6. november 2012) "26.000 neprijavljenih spolnih napadov v vojski – samo 238 obsodb. Kaj so ti geniji pričakovali, ko so dali moške in ženske skupaj?" (Twitter, 7. maj 2013) "Če Hillary Clinton ne more zadovoljiti moža, zakaj misli, da lahko zadovolji Ameriko?" (Donald Trump v tvitu, ki ga je kasneje izbrisal, 16. april 2015) "Tiha večina je nazaj in bo vzela državo nazaj." (govor v Phoenixu, Fox News Insider, 12. julij 2015) "ZDA bodo povabile El Chapa, mehiškega mamilarskega lorda, ki je pravkar pobegnil iz zapora, da postane ameriški državljan, ker naši 'voditelji' ne znajo reči ne!" (Twitter, 12. julij 2015) "Sem republikanec, sem konzervativec, sem na prvem mestu, želim kandidirati kot republikanec in mislim, da bom osvojil nominacijo … [Hillary Clinton] je z najslabša državna sekretarka v zgodovini te države. Premagana bo in jaz sem tisti, ki jo bom premagal." (»Donald Trump tours Mexican border with Texas«, BBC, 23. julij 2015) "Hillary je dejala, da zaradi orožja nisi varen. Če v to res verjame, naj zahteva, da se njene močno oborožene varnostnike takoj razoroži." (Trumpova objava na Facebooku, ki je bila citirana v »Trump: Hillary Clinton Should Disarm Her Bodyguards If She Really Believes ’Guns Don’t Keep You Safe’«, Awr Hawkins, Breitbart, 3. januar 2016) "Grozen predsednik je, najverjetneje se bo zapisal kot najslabši predsednik v zgodovini. Bil je totalna katastrofa." (o Baracku Obamu v intervjuju za WJLA, 2. avgust 2016) "Nikoli se ne bi umaknil. Nikoli v življenju se nisem umaknil." (v telefonskem pogovoru za The Washington Post, 8. oktober 2016) Mogoče vas zanima še: 


