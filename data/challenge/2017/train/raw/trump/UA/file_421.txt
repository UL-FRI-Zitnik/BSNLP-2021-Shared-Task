421
ua

http://osvita.mediasapiens.ua/tv_radio/1411981046/donald_tramp_zalishitsya_prodyuserom_teleshou_na_kanali_nbc/
Дональд Трамп спростував інформацію про роботу над телешоу на каналі NBC (оновлено) - Медіаграмотність
Дональд Трамп спростував інформацію про роботу над телешоу на каналі NBC (оновлено)

Обраний президент США Дональд Трамп спростував інформацію про плани залишитися на посту виконавчого продюсера шоу «The Celebrity Apprentice».

Показ шоу відновиться 2 січня 2017 роки після перерви, на яку телепроект пішов у 2015 році, пише Variety. На той момент ведучим шоу з назвою Учень (The Apprentice) був сам Дональд Трамп. Проте його звільнили через спірні заяви, які він зробив під час боротьби за пост президента США. За даними видання, новим ведучим шоу стане актор Арнольд Шварцнеггер, а Дональд Трамп за попередніми даними мав залишитися продюсером шоу. Прес-секретар обраного президента Хоуп Хікс підтвердила, що Трамп буде отримувати платню за роботу над шоу на NBC. За даними Variety, він буде отримувати близько 100 тисяч доларів за епізод. Проте Дональд Трамп згодом написав у своєму акаунті в Twitter, що не буде займатися шоу The Apprentice. Я не приділятиму цьому часу, - написав президент. Також відомо, що Трамп запланував на прес-конференцію 15 грудня в Нью-Йорку, аби обговорити свої плани щодо відокремлення від його обширних бізнес інтересів перед тим, як він складе присягу в якості президента. Інавгурація Дональда Трампа намічена на 20 січня 2017 року. Нещодавно журнал Time оголосив Дональда Трампа переможцем щорічної рубрики людина року. Видання проводить рубрику вже в 90-ий раз, традиційно називаючи ім'я людини, яка мала найбільший вплив на світ через свої хороші чи погані вчинки. Також MediaSapiens писав про те, що американці завалили Google запитами про еміграцію в Канаду після того, як стало відомо про перемогу Дональда Трампа на президентських виборах в США.


