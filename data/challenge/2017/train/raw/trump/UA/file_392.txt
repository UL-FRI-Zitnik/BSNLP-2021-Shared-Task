392
ua

http://patrioty.org.ua/politic/donald-tramp-uzhe-vidmovyvsia-vykonuvaty-dva-svoikh-peredvyborchykh-obitsianok-143199.html
Дональд Трамп уже відмовився виконувати дві свої передвиборні обіцянки
Після перемоги на виборах риторика Дональда Трампа стала набагато м'якшою. Не тільки в Україні, але і в США існує велика різниця між передвиборною риторикою і реальною політикою. Президент не може дозволити собі необдуманих кроків, і навіть слів. Кожну його заяву ретельно шліфує команда помічників. Саме тому Трамп уже встиг відхреститися від двох своїх гучних передвиборних заяв, повідомляють

Перше стосується розслідування навколо листування Хілларі Клінтон. Обраний президент заявив, що він не збирається наполягати на судовому розгляді і не буде садити Клінтон до в'язниці, як обіцяв до виборів.

- Я не хочу зробити боляче Клінтонам. Насправді не хочу. Вона багато пережила і сильно постраждала в різних питаннях, і я не хочу робити їй боляче. Кампанія була порочною, - сказав Трамп. Ще один крок назад стосується заяви про міжнародну угоду про клімат, підписану в 2015 році в Парижі. Трамп обіцяв відмовитися від неї, як тільки вступить на посаду президента. Але переглянув свою думку. - Я дуже уважно подивився на неї [на угоду про клімат - Ред.]. Я подивився на неї іншими очима. Чисте повітря і кришталево чиста вода мають дуже велике значення, - сказав Трамп. Трамп збирався відмовитися від угоди, так як не вірить у потепління клімату і вважає це вигадкою вчених.
