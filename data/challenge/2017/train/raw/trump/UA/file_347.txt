347
ua

http://np.org.ua/2016/11/09/donald-tramp-vygrav-prezydentski-vybory-u-ssha/
Дональд Трамп виграв президентські вибори у США | Новий Погляд
Перемога кандидата на посаду президента США від Республіканської партії Дональда Трампа в штаті Вісконсін принесла йому вирішальні голоси на виборах, повідомляє За повідомленням агенції AP, республіканський кандидат тепер має 276 голосів у колегії виборників. Для перемоги на виборах одному з кандидатів достатньо мати 270 представників у цій колегії. Таким чином, республіканці здобули перемогу і на виборах президента, і в обох палатах Конгресу. Республіканська партія зберігає контроль над Сенатом США. За цими даними, вирішальне, 51-ше місце в палаті, яка складається зі 100 сенаторів, здобув республіканець Пет Тумі, який у штаті Пенсильванія переміг кандидата демократів Кеті МакҐінті. Тим часом, кандидати від Республіканської партії на Алясці і в Луїзіані утримали свої місця, як і очікувалося. Ще раніше стало відомо, що республіканці зберігають контроль і над Палатою представників. Ситуацію, яка складається нині на американській політичній сцені, в перші два роки свого президентства мав Барак Обама. Саме в цей час він реалізував кілька реформ, зокрема, у царині медицини. Упродовж шести з восьми років свого перебування на посаді президента США демократ Барак Обама не мав можливості комфортно реалізовувати свою політику, оскільки Республіканська партія в цей час контролювала одну або обидві палати американського Конгресу.


