442
sk

http://www.dasacerna.sk/ako-som-ja-spoznala-donalda-trumpa/
Donald Trump: Myslete na velké cíle a dobre se bavte, Nikdy sa nevzdávaj
Čo si predstavíš keď sa povie meno Donlad Trump ? Ja vplyvom medií a informácií z vonka, som vždy mala predstavu, že je to boháč, ktorý nevie, čo zo sebou a, že kde môže tam sa ukazuje. Moje vnímanie tohto človeka bolo zabalené do predsudkov. Predsudkov a povrchných informácii pri sledovaní televízie, článkov v časopisoch, v rozhlase a v ďalších médiách, v ktorých sú vyhľadávané škandály, chyby a prešľapy človeka, ktorý je slávny či už preto, že má peniaze alebo je umelcom. Ale kto je v skutočnosti Donald Trump? Veľmi rada chodím do kníhkupectva, kde hľadám inšpiráciu . Alebo si idem kúpiť konkrétnu knihu, na ktorú som dostala odporúčanie. A tak to bolo aj pred dvomi rokmi. Hľadala som niečo, čo ma osloví a všimla som si knihu kde bolo meno Donald Trump , ale čo ma lákalo viac, bol nadpis, TRUMP NIKDY SA NEVZDÁVAJ, tak som knižku zobrala, sadla si do malej kaviarničky a listovala. Prečítala som pár stránok a všimla som si, že kdekoľvek som knižku otvorila, oslovili ma slová, príbeh a samotný postoj až tak, že som si knižku ihneď kúpila. Doma som knižku doslova zhltla za pár dní a založila do knižnice. Nič viac. Toto leto sme išli na našu úžasnú dovolenku, kde si beriem so sebou niekoľko kníh . Už však nechodím do kníhkupectva, ale do mojej plnej knižnice v pracovni, kde si náhodne vyberám knižky, ktoré si chcem znovu prečítať. No náhodne, nič nie je náhoda… Siahla som na policu, kde mám knižky o motivácii a inspirácii a vybrala som knižku TRUMP NIKDY SA NEVZDÁVAJ.

Zapísala som si všetky postrehy . A pretože je teraz úžasná online doba, i hneď som si cez internet kúpila ďalšie dve knižky od Donalda Trumpa vo forme e-knihy, ktoré som ihneď začala čítať a zapisovala poznámky. Až pri čítaní týchto kníh som zistila , kto je vlastne Donald Trump. To, ako všetko vybudoval iba svojou vášňou, prácou, postojom , vierou, zdolávaním prekážok , ktoré vždy boli pre neho výzvou. Vždy vedel, že je niekoľko riešení a môj obraz o ňom sa razom zmenil. Začala som čítať všetky jeho knihy a z každej kapitoly som si zapísala vetu, slovo, nápad alebo riešenie, ktoré som začala aj používať. Dnes čítam jeho ďalšiu užasnú knihu, ktorá má zaujímavý a hravý nadpis: “Myslite na veľké ciele a dobre sa zabávajte”.


