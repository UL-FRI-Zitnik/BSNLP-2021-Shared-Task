430
sk

http://www.priekopnik.sk/vitazom-americkych-prezidentskych-volieb-sa-stal-donald-trump/
Víťazom amerických prezidentských volieb sa stal Donald Trump – Priekopník
Približne 200 miliónov potenciálnych amerických voličov rozhodlo o novom prezidentovi Spojených štátov, volebné miestnosti zavreli dnes o 05:00 SEČ. Hlavný súboj o Biely dom sa odohral medzi dvoma hlavnými protagonistami – kandidátkou Demokratickej strany Hillary Clintonovou a kandidátom republikánov Donaldom Trumpom. Trump sa stal víťazom po tom, ako podľa priebežne zverejňovaných výsledkov získal aj hlasy desiatich voliteľov v štáte Wisconsin, čo spolu s ďalšími ziskami znamená, že presiahol hranicu 270 voliteľov. Tí majú zvolenie newyorského magnáta potvrdiť 19. decembra, na čo bude môcť Trump 20. januára vystriedať v Bielom dome dosluhujúceho Baracka Obamu. Republikán Donald Trump bude v poradí 45. prezidentom USA. Zdroj a foto: tasr.


