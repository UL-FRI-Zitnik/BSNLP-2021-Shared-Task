467
sk
2015-10-09T01:01:04+00:00
http://www.kroky.eu/2015/10/09/donald-trump-stoji-za-ruskym-postojom-voci-isis/
Donald Trump stojí za ruským postojom voči ISIS   KROKY
WASHINGTON “Tých, ktorí chcú nahradiť Asada, nikto nepozná. Neustále sa angažujeme v zahraničí a staviame sa za ľudí, ktorí sú nakoniec ešte horší než tí, ktorí boli na ich mieste predtým,” tvrdí Donald Trump, ako kritik amerického diplomatického prístupu voči problematike v Sýrii. Uchádzač o post prezidenta za Republikánsku stranu sa otvorene vyjadruje, že plne podporuje Putinove kroky v Sýrii a jeho radikálny prístup k organizácii ISIS, ktorá vedie militantnú politiku džihádskeho charakteru. “Ak chce Rusko bojovať proti islamistom, mali by sme mu to umožniť,” dal najavo svoj názor, či mieni podporovať spojencov sýrskeho prezidenta Bašára Asada. Je presvedčený, že by sa i Spojené štáty mali začať snažiť bojovať proti teroristickej skupine, ktorú nedefinoval ako “umiernenú” i tým, že by nikto nemal stáť v ceste postupu Rusov pri ich momentálnych nekompromisných protiopatreniach. Je presvedčený, že je chybou, že sa tak v Líbyi, ako i v Iraku násilne zvrhol režim. Ak by sa tak podľa neho nestalo, bol by daný región oveľa stabilnejší. Dôsledkom napadnutia krajín NATO je iba to, že Líbyu a Irak uvrhli do totálneho chaosu. Trump je kritikom politiky súčasného amerického prezidenta Baracka Obamu a jeho názory na ruské postupy v Sýrii tvrdo odmieta. Sám neverí jeho vyjadreniam o tom, že Asad je príčinou krízy vo svojej krajine. Trumpove vyjadrenia si získali vysoké sympatie a vedú v predvolebných prieskumoch, hoci sú v niektorých prípadoch naozaj na hrane diplomatickosti.


