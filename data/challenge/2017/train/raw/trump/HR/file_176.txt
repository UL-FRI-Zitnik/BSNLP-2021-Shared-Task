176
hr

http://www.hop.com.hr/2016/08/26/donald-trump-i-nigel-farage-ruski-cirkus-u-americkom-dvoristu/
DONALD TRUMP I NIGEL FARAGE: RUSKI CIRKUS U AMERIČKOM DVORIŠTU
Međusobno divljenje američkog predsjedničkog kadidata Donalda Trumpa i Vladimira Putina nije nikakva tajna, kao ni preporuka četničkog vojvode Vojislava Šešelja braći Srbima koji žive u SAD-u da daju svoj glas američkom tajkunu Donaldu Trumpu na predstojećim izborima nisu nikakva tajna. No, ono što razotkriva čitav taj cirkus oko Trumpa je pojavljivanje čelnika kampanje britanskog izlaska iz EU, Brexit-a, Nigela Faraga koji je osobno podržao kampanju Donalda Trumpa u borbi za vlast, priključivši se Trumpu na bini na predizbornom skupu u Mississippiju. Podsjetimo se, nakon pobjede Brexita na referendumu u Velikoj Britaniji koja je rezultirala britanskim izlaskom iz Europske unije, a kojeg je svojski, još iz EU Parlamenta zagovarao Nigel Farage, on sam je podnio ostavku na mjesto šefa UKIP-a (UK Independence Party), iznenadivši time svoje pristaše i obožavatelje. Kada je u tijeku bio hrvatski referendum u svezi ulaska u EU, Farage je jako lukavo iskoristio sumnju i strah Hrvata u svezi Unije, te je iskoristio hrvatsku borbu za neovisnost od Jugoslavije i velikosrpskih planova, Domovinski rat i srpsku agresiju na Hrvatsku, čega su mu bila puna usta. No, Hrvati su ipak izabrali članstvo u Europskoj Uniji, vezujući se za zapad i NATO, tako se štiteći od mogućeg ponavljanja neke nove Jugoslavije, odnosno neke nove srboslavije. Međutim, ruskim pritiscima oslabljena EU pod palicom Angele Merkel koja je proizašla iz DDR kadra i promijenjenim stanjem u Uniji nakon najnovijeg izlaska Velike Britanije iz EU (Brexita), jasno pokazuju da Hrvatska (kao i Unija) definitivno trebaju jaku američku podršku kako bi se oduprli ruskim apetitima. Nigel Farage se sam razotkrio kao poslušnik ruskih geopolitičkih strategija, jer je postigavši svoj cilj otkidanja Velike Britanije od Europske Unije (koji uvelike ide u korist ruskim apetitima na europskom tlu), izgubio interes za političke ciljeve vlastite domovine i krenuo izvršavati nove političke zadatke, koje mu očito postavlja “big KGB boss” iz Kremlja, Vladimir Putin. Činjenica da se lokalni balkanski ratni huškač i neosuđeni zločinac Šešelj zajedno s Nigelom Farageom nalaze na istoj liniji s Putinom, i to rovareći upravo na američkom tlu, znak je opasne slabosti i kratkovidnosti američke diplomacije, kojoj nedostaje onaj oštar jezik i britak um koji ništa ne zaboravlja, a koji je odlikovao diplomatskog veterana Joe Bidena. Njegove riječi kojima je pozdravio Hrvatsku prilikom svog zadnjeg posjeta bile su “good to be back”. Putin sada, preko Faragea i Šešelja Amerikancima uzvraća udarac na američkom tlu, a američka diplomacija u svojoj demokratskoj širini ne nalazi pravo uporište protiv ovakvih diplomatskih smicalica. Pod maskom Trumpovog lažnog konzervativizma i “brige za naciju” skriva se izdaja američke nacije, jednaka onoj koju je već počinio Nigel Farage prema vlastitoj domovini Velikoj Britaniji. U ovim opasnim političkim zbivanjima Hrvatska je ključni kotačić i jezičac na vagi između američke ili ruske prevlasti na domaćem terenu. Upravo zbog toga se s jedne strane uporno radi na blaćenju i uništenju svega što je u Hrvatskoj stvoreno Domovinskim ratom, a s druge strane lažni desničarski mediji prešućuju i negiraju ogromnu i važnu ulogu koju je u Domovinskom ratu odigrao SAD koji je otvoreno stao na stranu hrvatske opravdane borbe za samostalnu državu. Bivši KGB-ovac Putin nije nikakav kršćanin i ruski domoljub, nego nastavljač sovjetskih ekpanzionističkih težnji, baš kao što Nigel Farage nije nikakav britanski domoljub i pravednik, nego izdajica britanskih interesa. Isto tako, Orešković nije nikakav “prodavač hrvatskog gospodarstva”, već premijer koji je stopirao rasprodaju Hrvatske i njezino daljnje zaduživanje te sada u Dubrovniku razotkrio Vučićevu prorusku orijentaciju. Pad trenutne hrvatske vlade dogodio se prvenstveno zbog opstrukcije bilo kakvoj lustraciji, jer je Karamarkov HDZ prevario svoje birače. Vidjet ćemo hoće li nakon ovih izbora HDZ pod Plenkovićevim vodstvom početi konačno zastupati hrvatske interese i pokrenuti hrvatsku diplomaciju u pravom smjeru. U svakom će slučaju trebati snažne koalicijske partnere u tom krucijalnom pothvatu.


