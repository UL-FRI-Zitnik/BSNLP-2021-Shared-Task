197
hr
2016-05-10T14:43:06+00:00
http://www.zagreb.info/aktualno/svijet/donald-trump-hoce-li-se-zabrana-pustanja-muslimana-sad-odnositi-politicare/54778
DONALD TRUMP: Hoće li se zabrana puštanja muslimana u SAD odnositi i na političare?
Zabrana puštanja muslimana u Sjedinjene Američke Države jedna je od stvari koje se Donald Trump čvrsto drži tijekom svoje kampanje, no hoće li se ona odnositi i na strane dužnosnike? Donald Trump će se djelomično odreći svoje politike o zabrani puštanja muslimana u Sjedinjene Američke Države ukoliko postane predsjednik. Razlog je novoizabrani londonski gradonačelnik Sadiq Khan piše The New York Times. Izgledni republikanski kandidat za predsjednika izašao je u javnost s ovim riječima samo nekoliko sati nakon što je londonski gradonačelnik u jednom intervju rekao da će posjetiti SAD prije siječnja iduće godine jer bi mu se mogao zabraniti ulazak u zemlju ukoliko Trump postane predsjednik. „Ako Donald Trump postane predsjednik, neću moći posjetiti SAD zbog svoje vjere što znači da ne mogu uspostaviti suradnju s gradonačelnicima američkih gradova i s njima razmjenjivati ideje“ rekao je Khan u intervjuu. Čak je pokrenuta i međunarodna peticija koja je sakupila više od pola milijuna potpisa, i o kojoj se raspravljalo u britanskom parlamentu, kako bi se zauzvrat zabranio ulazak Trumpu u UK. Većina parlamentaraca je ipak bila protiv toga govoreći da bi mu se trebao dopustiti ulazak u zemlju kako bi se njegove ideje mogle otvoreno raspravljati i diskreditirati. Trump se od prosinca oštro zalaže za privremenu zabranu ulaska muslimana u SAD, ipak, u ponedjeljak je promijenio priču rekavši da je sretan što je Khan postao gradonačelnik engleske prijestolnice i da je on takva vrsta muslimana za koju bi mogao učiniti iznimku. „Uvijek će biti iznimki. Bio sam sretan kad sam vidio to. Mislim da je jako dobra stvar što je Khan postao gradonačelnik i nadam se da će raditi jako dobar posao jer iskreno to bi bila jako jako dobro“ rekao je. Izvor:


