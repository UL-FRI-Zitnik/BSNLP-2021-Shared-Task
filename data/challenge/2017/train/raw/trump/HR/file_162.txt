162
hr

http://www.slobodnadalmacija.hr/scena/showbizz/clanak/id/458107/kanye-west-i-donald-trump-se-sastali-i-popricali-o-zivotu
Kanye West i Donald Trump se sastali i popričali o životu
Novoizabrani predsjednik Sjedinjenih Američkih Država Donald Trump u utorak se u Trump Toweru u New Yorku sastao s reperom i dizajnerom Kanye Westom, piše The Hollywood Reporter. West prilikom dolaska na mjesto sastanka nije odgovarao na pitanja novinara o tome zašto se sastaje s Trumpom. Prolazeći kroz predvorje Trump Towera, West je okupljene pozdravio sa suzdržanim 'Hej' te je pozirao za fotografije. 'Samo smo prijatelji. Samo smo prijatelji', rekao je Trump kada je u društvu Westa, koji je nedavno pušten iz bolnice u kojoj je zbog psihičkih problema (dobio je živčani slom, patio je od iscrpljenosti i nesanice) bio tri tjedna, izašao iz lifta pred okupljene novinare. Trump je rekao da je West 'dobar čovjek' te da su 'već dugo prijatelji'. 'Pričali smo o životu', dodao je Trump te je prilikom rastanka Westu rekao da se 'čuva' te da će se vidjeti 'uskoro', prenosi ABC. Inače, West je uoči američkih predsjedničkih izbora rekao da bi glasao za Trumpa u slučaju kad bi odlučio svoj glas dati nekome od kandidata. Također, West je na prošlogodišnjim MTV-jevim nagradama Video Music Awards rekao da će se kandidirati za predsjednika SAD-a 2020. godine, prenosi


