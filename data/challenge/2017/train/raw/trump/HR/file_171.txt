171
hr
2016-11-23T07:55:31+00:00
https://ekoloskaekonomija.wordpress.com/2016/11/23/donald-trump-protiv-vjetroelektrana-prijeti-li-opoziv-zbog-zastupanja-osobnih-interesa/
Donald Trump protiv vjetroelektrana: prijeti li opoziv zbog zastupanja osobnih interesa?
Propitivanje kontradiktornog suodnosa privrede i prirode

Suprotno predizbornim obećanjima da će ako bude izabran u potpunosti napustiti upravljanje svojim poslovima i predati ih svojoj djeci, Donald Trump je nakon izbora više puta pokazao da smatra normalnim i dalje promovirati svoje poslovne interese. Na sastanku s predsjednikom britanske Independent Party (UKIP) Nigelom Farageom, izabrani predsjednik SAD Donald Trump izrazio je osobno ogorčenje zbog projekta gradnje pučinske vjetroelektrane uz obalu škotske (program nazvan European Offshore Wind Deployment Centre (EOWDC) ), za koju kaže da bi pokvarila pogled s njegova dva igrališta za golf uz obalu koja su u gradnji, “Trump International Golf Links Course”. Ovo je izazvalo brojne prosvjede u američkim medijima. Farage je prije izbora posjetio SAD i lobirao za Trumpa. UKIP je loše prošao na posljednjim parlamentarnim izborima u UK, ali je postigao veliku i neočekivanu pobjedu na referendumu za istupanje Ujedinjenog kraljevstva iz EU. Trump je na twitteru objavio kako bi volio da Farage bude britanski veleposlanik u SAD. U posljednje četiri godine, na twitteru je 60 puta slao poruke o tome , optužujući lokalne političare, vladu Škotske i vladu UK zbog davanja subvencija za vjetroelektane i uništavanja Škotske. Pokrenuo je tužbu protiv ovog projekta pred Vrhovnim sudom UK, Međutim su i njegova igrališta za golf podvrgnuta žestokim kritikama otkad je je vlada Škotske 2008. odobrila gradnju, zbog uništenja pojasa pješćanih dina uz obalu. Zbog toga se projekt sporo ostvaruje. Trump kaže da će od njega odustati ako se vjetroelektrane sagrade. Velika švedska kompanija Vattenfall je u srpnju objavila da nastavlja s projektom, a Trump je najavio da će nastaviti napore da ga zaustavi. U listopadu je započelo postavljanje 350 km 66-kilovoltnih podmorskih kabela . Predviđeno je postavljanje 11 vjetroturbina novog modela, snage 8,4 MW, što će biti značajno i za dalje predviđene gradnje pučinskih vjetroelektrana u sjeveroistočnom Atlantiku. To su dio velikog programa , u kojoj sudjeluje 10 zemalja. Farageov suradnik Andy Wigmore rekao je da je Trump bio vrlo emotivan o toj temi. Govorio je da obožava Škotsku, koja je jedno od najljepših mjesta na Zemlji, ali je očajan što ona postaje pretrprana ružnim vjetroelektranama koje uništavaju krajobraz. Škotska nacionalna stranka, koja vlada u Škotskoj (na izborima 5. svibnja 2016. osvojila je 63 od 129 mandata u Parlamentu; zeleni su osvojili 6 mandata) slijedi potpuno suprutnu politiku od klimatskog negatora Trumpa . Postavili su i ostvaruju vrlo ambiciozne ciljeve smanjivanja emisija ugljičnoga dioksida, zabranili su fracking i podržavaju obnovljive izvore. Aktualna vlada Ujedinjenog kraljevstva znatno je otežala uvjete za gradnju vjetroelektrana na kopnu, ali snažno potiče gradnu pučinskih elektrana, za koje postoje golemi potencijali uz obale Velike Britanije, a pogotovo Škotske ( , 2. prosinca 2015.). Velika Britanija ukida TE na ugljen, ali energetska politika ostaje kontroverzna Na zamjerke da položaj predsjednika SAD koristi za promociju osobnih poslovnih interesa, Trump je na twitteru odgovorio: »Prije izbora je bilo dobro poznato da imam interese vezano uz svoje vlasništvo širom svijeta. Jedino pokvareni mediji od toga prave problem.« To je međutim ne samo suprotno onome što je prije izbora govorio i suprotno običajima, nego su moguće i pravne posljedice, kažu pravni eksperti. Mogao bi biti izložen postupku opoziva (impeachment) od prvog dana u Ovalnom uredu . Steven Schooner, profesor prava na Sveučilištu George Washington, rekao je u ponedjeljan na MSNBC da smatra kako je činjenica da otvorio novi hotel u Washingtonu i počeo tamo primati gostujuće diplomate dovoljan pravni temelj za opoziv.
