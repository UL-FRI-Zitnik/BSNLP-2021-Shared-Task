152
hr

http://www.agrobiz.hr/agrovijesti/donald-trump-prezentirao-svoj-vinski-brand-598
Donald Trump prezentirao svoj vinski brand
Kontroverzni ljubitelj pušaka i „zidova“ prezentirao je svoju paletu Trump vina novinarima nakon što ga je bivši predsjednički kandidat Mitt Romney optužio za nedostatak poslovnog duha u svojem zadnjem govoru. Raspon vina uključuje crvena, bijela, rosé i pjenušava vina, a sva su ukrašena s Trumpovim imenom. Cijene se kreću od 16 do 50 dolara. U prodaji su od 2011. godine, a mogu se naručiti direktno iz vinarije ili online preko Amazona. Mogu se rezervirati i kušaonice za one koji žele steći bolji dojam Donaldovih vinskih „vještina“, a cjelokupni posao vodi njegov sin Eric. Za proizvodnju je zadužen vinar Jonathan Wheeler koji na imanju radi od 2006. godine i vodi vinski program. Prije Trumpa radio je u Sonomi i Montereyu u Kaliforniji, u Marloboroughu na Novom Zelanu te u New Yorku, a diplomirao je kemiju na Državnom sveučilištu New Yorka Oswego. Vina se proizvode su na imanju od 500 hektara u Charlottesvillu u Virginiji, najvećem vinogradu na Istočnoj Obali. Vinarija se prostire na skoro 5.000 m2 opremljenih najnovijom tehnologijom i spremnicima kapaciteta od 380.000 litara i 750 bačvi. Virginia ima bogatu ostavštinu vinarstva koje datira još iz 1607. godine od naseljavanja Jamestowna. Danas u Virginiji radi više od 260 vinarija te je peta regija po ukupnoj proizvodnji vina u Americi.

U pokušaju "vraćanja loptice" na Romneyeve komentare koji je u svom govoru prošli tjedan rekao: „Što se dogodilo sa Trump Airlines? A što je s Sveučilištom Trump? Tu su još i Trump Magazin i Trump Votka i Trump Steakovi i Trump hipoteke? Poslovni genije – nije.“, Trump je pokazao i svoju vodu te brand odrezaka. 


