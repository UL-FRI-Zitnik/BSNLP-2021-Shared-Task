45
pl

http://party.pl/viva/donald-trump-i-jego-tajemnice-108362-r1/
Donald Trump i jego tajemnice | Viva.pl
Ameryka w szoku po wygranej Trumpa. Ameryka wciąż jest w szoku po wygranych przez Donalda Trumpa wyborach prezydenckich. Nie stygną popioły po spalonych butach New Balance, firmy, której właściciel poparł Trumpa. Noszenie ich nagle przestało być modne. Modne stało się zamieszczanie na Instagramie zdjęć swojej, płonącej pary. Ludzie w proteście wychodzą na ulice. Social media gotują się od obraźliwych memów i obrazków takich jak choćby wielki portret Donalda złożony z kilkuset malutkich zdjęć penisów. Nie dawajcie mu atomowego guzika! On wywoła armagedon!”, grzmi dawny przyjaciel i biograf Trumpa Tony Schwartz. Kolorowe magazyny z obrzydzeniem odnotowują fakt, że rodzina prezydenta na wspólnym zdjęciu siedzi na złotych krzesłach w stylu Ludwika XIV. Nawiasem mówiąc Donald chyba innych nie ma w swoim apartamencie na dwóch ostatnich piętrach Trump Tower w centrum Manhattanu. W tej sytuacji zwykle dobre na rozpoczęcie tekstu pytanie Kim naprawdę jest Donald Trump, człowiek, który podzielił Amerykę?” nie ma najmniejszego sensu. Wiadomo, że jest samym złem. Ale czy naprawdę nie da się o nim powiedzieć niczego dobrego? Zapytano o to podczas kampanii

. Szanuję jego dzieci”, odpowiedziała. Są niesamowicie zdolne, oddane i myślę, że mówią wiele o Donaldzie”. Polecamy też: 

Hillary Clinton: Szanuję jego dzieci” I choć może to zabrzmieć satyrycznie trzykrotnie żonaty Donald Trump, który 20 stycznia zostanie 45. prezydentem Stanów Zjednoczonych jest na swój sposób rodzinnym facetem. Nigdy nie był typem playboya. Powtarzał, że jego kobiety musiały zaakceptować fakt, że ponad wszystko kocha pracę. Miliarder, magnat rynku nieruchomości, okazjonalny aktor, osobowość telewizyjna nie miał czasu na romanse. Można go nazwać seryjnym monogamistą”. Swoje dwie żony, z którymi się rozwiódł wyposażył w bajecznie wysokie alimenty. Trzecią, Melanię, uczynił Pierwszą Damą i oczywiście - miliarderką. Dziś wraz z nią i 10-letnim synem Barronem są pierwszą rodziną Ameryki. Ale rodzina, której Trump zawdzięcza właściwie wszystko jest znacznie większa. Człowiek słynący z seksistowskich wypowiedzi wie, że za każdym odnoszącym sukcesy mężczyzną stoi wspaniała kobieta i przez całe życie korzysta z tej zasady. Choć nazywa to w swoim, dla wielu nieakceptowalnym stylu. Nie ma znaczenia, co piszą o tobie media, tak długo, jak długo masz obok siebie młodą, piękną dupę”, powiedział w 2005 roku w rozmowie z Howardem Sternem. Kim więc są kobiety Trumpa? I jaka jest Pierwsza Rodzina Ameryki? Polecamy też: 

Amerykański sen. 18-letnia Mary Anne Macleod 2 maja 1930 roku wsiadła w Glasgow na pokład liniowca Transylwania. Pochodząca z małego szkockiego miasteczka szczupła, ładna dziewczyna po dziewięciu dniach podróży przez Atlantyk miała nadzieję rozpocząć lepsze życie. Choć jeden z jej synów, powie po latach, że jechała na wakacje”, tak naprawdę zamierzała osiedlić się w Nowym Jorku i podjąć pracę jako pomoc domowa. Udało jej się realizować ten plan przez cztery następne lata. Dopóki nie poznała Freda Trumpa, potomka niemieckiego imigranta, o którym mówiono, że zanim założył sieć restauracji poszukiwał złota w okolicach Klondike. Fred był już wtedy bardzo bogatym biznesmenem. Działał na rynku nieruchomości budując domki dla klasy średniej w nowojorskiej dzielnicy Queens. Tam też zamieszkali po ślubie, który odbył się w 1936 roku. Mary Anne polubiła życie u boku bogatego męża z oddaniem zajmując się rodziną, na którą składał się mąż i pięcioro dzieci - Maryanne, Fred, Elizabeth, Robert i Donald. Dzieci są wykształcone i wyrastają na porządnych obywateli. Oprócz Freda, który w wieku 42 lat umiera z powodu alkoholizmu. To dlatego Donald do końca życia nie weźmie do ust alkoholu ani papierosów. Amerykański sen Mary Anne ziścił się. Takich jak ona, imigrantów szukających w Ameryce lepszego życia było wtedy bardzo wielu. Opuszczają kraj zdeterminowani, by osiągnąć sukces. I dzięki odwadze i wytrzymalości najczęściej go osiągają”, pisała lokalna szkocka gazeta. W życiu Donalda Trumpa będą jeszcze dwie ważne imigrantki z Europy. W kampanii wyborczej, w której o imigrantach mówił rzeczy straszne pochodzenie Ivany i Melanii będzie mu wielokrotnie przypominane. Trumpowie wychowywali dzieci twardą ręką, musiały się uczyć i pracować fizycznie. Kiedy okazało się, że Donald nie jest tak grzeczny jak powinien wysłano go do szkoły wojskowej, co zresztą bardzo mu się spodobało. Lubił wojsko ale nie na tyle żeby iść na wojnę. Powołania do Wietnamu unika dzięki chorobie stopy. Po studiach z zarządzania nieruchomościami na Uniwersytecie Pensylwania w 1971 roku przejmuje rodzinną firmę i przemianowuje ją na Trump Organization. Kiedy dziennikarze przypominają mu, że na start ojciec dał mu 14 milionów dolarów wścieka się. Twierdzi, że dostał tylko niewielką pożyczkę w 1975 roku. Inne źródła podają, że ta pożyczka” to 70 milionów. Jego kariera rozwija się błyskawicznie. Oprócz tego jest młody, przystojny i uwielbia pokazywać jak bardzo jest bogaty. Zostało mu to do dziś. Kiedy niedawno oszacowano jego majątek na 4 mld dolarów zagroził gazecie sądem za podanie nieprawdy i oznajmił, że ma 10 mld. Mówił też, że jako prezydent nie weźmie ani dolara pensji. Ale ostatnio już o tym nie wspomina. 