7
pl

http://wgospodarce.pl/informacje/31634-donald-trump-nie-chce-by-chiny-mi-cos-dyktowaly
wGospodarce - Donald Trump: „Nie chcę, by Chiny mi coś dyktowały”
Amerykański prezydent elekt Donald Trump w niedzielnym wywiadzie dla telewizji Fox News za „śmieszne” uznał doniesienia dziennika "Washington Post", że zdaniem CIA Rosja ingerowała w tegoroczne wybory prezydenckie w USA, by pomóc mu je wygrać. W tym samym wywiadzie Trump zagroził, że zerwie z polityką „jednych Chin”, która doprowadziła w 1979 roku do zerwania przez USA stosunków dyplomatycznych z Tajwanem i uznania ChRL. Myślę, że to śmieszne. Myślę, że to jest tylko kolejna wymówka. Nie wierzę w to " - powiedział Trump, pytany o doniesienia "Washington Post". Oni (CIA - PAP) nie wiedzą, czy to Rosja, czy Chiny, czy ktoś inny " - dodał, mówiąc o osobach, które miały dostarczyć demaskatorskiemu portalowi WikiLeaks tysiące maili wykradzionych przez hakerów z serwera Krajowego Komitetu Partii Demokratycznej i innych, łącznie z szefem sztabu Hillary Clinton, Johnem Podestą. Trump zasugerował, że to Demokraci stoją za upublicznieniem analizy CIA , by znaleźć usprawiedliwienie " jednej z największych porażek w historii politycznej kraju ". Pytany, czy Demokraci chcą go w ten sposób zdyskredytować, odparł: " Może tak być. W piątek wieczorem dziennik "Washington Post" poinformował o tajnej analizie CIA, według której celem rosyjskiej interwencji było zwycięstwo Trumpa w wyborach 8 listopada, a nie tylko podważenie zaufania do amerykańskiego systemu wyborczego. Mowa jest tam o osobach " dobrze znanych środowisku wywiadowczemu ", które brały udział w operacji " zwiększenia szans wyborczych Trumpa i zaszkodzenia Clinton. »» Więcej o publikacji nt. tajnej analizy CIA czytaj tutaj: W krótkim oświadczeniu opublikowanym już w piątek wieczorem zespół Trumpa ds. przejmowania władzy odrzucił te oskarżenia. " Ci sami ludzie mówili, że Saddam Husajn miał broń masowego rażenia. Wybory dawno się zakończyły jednym z największych zwycięstw, jeśli chodzi o głosy elektorskie w historii. Czas, by iść do przodu i +uczynić Amerykę znowu wielką+ " - napisano w oświadczeniu, przytaczając hasło z kampanii Trumpa. Czterech senatorów USA - dwóch Republikanów i dwóch Demokratów - wystosowało w niedzielę apel, by zbadać doniesienia o tym, że zdaniem CIA Rosja ingerowała w przebieg tegorocznych wyborów prezydenckich w USA , wspierając kandydata Republikanów Donalda Trumpa. Senatorowie napisali w oświadczeniu, że takie doniesienia powinny być alarmujące dla każdego Amerykanina. Zaapelowali, by sprawa zarzutów ingerowania przez Rosję w wybory nie stała się narzędziem w walce partyjnej w USA. Zapowiedzieli starania o to, by " zjednoczyć kolegów wokół wspólnego celu, czyli przeprowadzenia dochodzenia i powstrzymania poważnego zagrożenia, jakie cyberataki ze strony zagranicznych rządów stanowią dla naszego bezpieczeństwa narodowego. Pod oświadczeniem, w którym Rosja jest jedynym wymienionym z nazwy obcym krajem, podpisali się prominentni senatorowie związani z polityką zagraniczną i obronnością: John McCain i Londsey Graham z Republikanów oraz Chuck Schumer i Jack Reed z Demokratów. W tym samym wywiadzie dla telewizji Fox News Donald Trump zagroził, że zerwie z polityką jednych Chin, która doprowadziła w 1979 roku do zerwania przez USA stosunków dyplomatycznych z Tajwanem i uznania ChRL. Nie wiem, dlaczego musimy być związani polityką +jednych Chin+, chyba że zawrzemy z Chinami porozumienie, żeby uzyskać inne rzeczy, włączając w to sprawy handlowe " - powiedział prezydent elekt. W ostatnich dniach Trump sprowokował napięcie w relacjach z Chinami, gdy zerwawszy z tradycją obowiązującą w amerykańskiej dyplomacji od czterech dekad, rozmawiał przez telefon z prezydent Tajwanu Caj Ing-wen. Pekin, który traktuje Tajwan jako swoją zbuntowaną prowincję, sprzeciwia się wszelkim próbom utrzymywania oficjalnych stosunków z Tajwanem przez jakikolwiek kraj. Na wieść o rozmowie Trumpa z Caj Pekin zareagował oficjalną skargą. Nie chcę, by Chiny mi coś dyktowały " - powiedział Trump w wywiadzie. Dodał, że rozmowa z prezydent Tajwanu nie była planowana tygodnie naprzód, a on dowiedział się o niej dwie godziny wcześniej. Odrzucił także zarzuty konfliktu interesów, kiedy będzie sprawował władzę, związanego z tym, że prowadzi biznes na dużą skalę. Zapewnił, że jako prezydent " nie będzie miał nic wspólnego z zarządzaniem ". Dodał, że za jego interesy będą odpowiadać szefowie wykonawczy i jego dzieci. PAP, sek.


