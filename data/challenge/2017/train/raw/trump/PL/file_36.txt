36
pl

http://wpolityce.pl/swiat/316659-swieto-dziekczynienia-w-usa-donald-trump-apeluje-o-jednosc-i-kontynuuje-kompletowanie-swojej-administracji
Święto Dziękczynienia w USA. Donald Trump apeluje o jedność i kontynuuje kompletowanie swojej administracji
Z okazji święta Dziękczynienia prezydent elekt Donald Trump zaapelował do Amerykanów o jedność. Wcześniej w środę ogłosił nowe nominacje do swego rządu, zapraszając do współpracy dwie kobiety, które krytykowały go podczas kampanii. W wyemitowanym w mediach społecznościowych nagraniu wideo Trump stwierdził, że długa kampania wyborcza, która pozostawiła po sobie wiele siniaków” skończyła się, a teraz rozpoczyna się wielka narodowa kampania, by odbudować nasz kraj i przywrócić obietnicę Ameryki dla wszystkich”.

— dodał Trump. Prezydent elekt wyjechał już na obchodzone w czwartek w USA Święto Dziękczynienia do swej posiadłości w Palm Beach, na Florydzie. Wcześniej w środę ogłosił nowe nominację do swej administracji, zapraszając do współpracy dwie pierwsze kobiety: gubernator Karoliny Południowej Nikki Haley oraz ważną republikańską działaczkę w Michigan, filantropkę i miliarderkę Betsy DeVos. Pierwszej zaproponował stanowisko ambasadora USA przy ONZ , a drugiej funkcję ministra edukacji. Ponadto zapowiedział, że niebawem ogłosi nominację dla neurochirurga Bena Carsono, którego pokonał w prawyborach o prezydencką nominację Republikanów. Oczekuje się, że Carson zostanie ministrem mieszkalnictwa i rozwoju miast i będzie pierwszym Afroamerykaninem na tym stanowisku. Komentatorzy podkreślają, że nowe nominacje Trumpa, a zwłaszcza Haley i DeVos, są próbą zdywersyfikowania” zespołu, jak dotychczas złożonego głównie ze skrajnie konserwatywnych osób, które były lojalne wobec niego od dłuższego czasu, podczas kampanii. 44-letnia Haley, córka imigrantów z Indii, uchodzi za wschodzącą gwiazdę Partii Republikańskiej ( GOP ). Wielu jeszcze przed wyborami typowało ją na kandydatkę na wiceprezydenta USA . Ale w prawyborach Haley wsparła młodego senatora z Florydy Marco Rubio i często z werwą krytykowała Trumpa, zarzucając mu m.in., że nie potępił wspierającej go grupy Ku Klux Klan. Trump rewanżował jej się, mówiąc, że jako gubernator jest bardzo słaba, jeśli chodzi o nielegalną imigrację”, bo w przeciwieństwie do innych republikańskich gubernatorów przyjmowała do swego stanu uchodźców z Syrii. 58-letnia DeVos jest znaną działaczką edukacyjną, aktywistką idei School choice”, czyli rozwoju alternatywnego do publicznego systemu edukacji (np. szkoły czarterowe). DeVos także krytykowała Trumpa podczas kampanii oraz zbierała środki na kampanie jego przeciwników w prawyborach.

Jest wspaniałą i oddaną działaczką edukacyjną”

— powiedział o DeVos Trump ogłaszając w środę jej nominację. Do tej pory Trump mianował do swej ekipy niemal samych skrajnych konserwatystów. Na dyrektora Centralnej Agencji Wywiadowczej ( CIA ) Trump wybrał w piątek republikańskiego kongresmena z Kansas, Mike’a Pompeo, natomiast prokuratorem generalnym (i zarazem ministrem sprawiedliwości) ma zostać senator z Alabamy, Jeff Sessions. Słynący z radykalnych wypowiedzi na temat islamu i islamskich bojowników emerytowany generał Mike Flynn ma być z kolei doradcą prezydenta ds. bezpieczeństwa narodowego. Wcześniej Trump mianował swoim głównym strategiem szefa zakończonej sukcesem kampanii wyborczej Steve’a Bannona, wydawcę skrajnie prawicowego magazynu internetowego Breitbart News, publikującego teksty oskarżane o ksenofobię i rasizm. Oczekuje się, że wkrótce Trump ogłosi też nominację na szefa Pentagonu. Faworytem na to stanowisko jest emerytowany generał w Korpusie Piechoty Morskiej USA James Mattis, który kierował Centralnym Dowództwem. ansa/ PAP.


