115
cz

https://www.sport.cz/ostatni/tenis/clanek/826870-donald-trump-prohlasil-ze-nejkrasnejsi-zenou-sveta-je-srbska-tenistka.html
Donald Trump prohlásil, že nejkrásnější ženou světa je srbská tenistka - Sport.cz
Čerstvý americký prezident Donald Trump se obklopuje krásnými ženami. Brzy nejmocnější muž světa je potřetí ženatý, jeho první manželkou byla česká modelka Ivana Zelníčková. Podle sedmdesátiletého Trumpa je ale nejkrásnější ženou světa srbská tenistka Ana Ivanovičová.

Srbská kráska, která se minulý rok v létě provdala za fotbalistu Manchesteru United Bastiana Schweinsteigera, učarovala Trumpovi ještě před svatbou. Před třemi lety jednal americký byznysmen Trump s tehdejším srbským premiérem Ivicou Dačičem a řeč se stočila na Ivanovičovou. „Je to nejkrásnější žena, kterou jsem v celém svém životě viděl. Zkrátka nejkrásnější," měl tehdy Trump prohlásit. Trump byl přitom v době volební kampaně nejenom feministkami kritizován za sexistické postoje.


