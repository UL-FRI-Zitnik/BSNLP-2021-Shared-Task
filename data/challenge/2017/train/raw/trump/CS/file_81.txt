81
cz

http://www.radiobeat.cz/cs/1/13502/donald-trump-versus-queen/
Donald Trump versus Queen     |  Rádio BEAT: První bigbít u nás
Při jednom z posledních rozhovorů Brian řekl, že je z toho smutný, dokonce zoufalý, ale nemůže americkému prezidentskému kandidátovi zabránit v používání skladeb Queen. „Queen si nepřejí, aby byla jejich hudba jakkoli použita, či spojována s jakoukoli politickou stranou nebo snahou. Už vůbec ne, pokud by se jednalo o Republikány v USA. Pan Trump ani nikdo další z jeho volebního týmu nás nekontaktoval a nepožádal o povolení k užití naší skladby. Očekáváme její okamžité stažení z volební kampaně pana Trumpa.“ Tak nějak zněl vzkaz, který Brian May před čase do zámoří vyslal. Jenže, píseň se hraje dál a vydávající společnost, která se stará o Queen a jejich hudbu dostala jen velmi stručnou odpověď. „Politici ani politická hnutí nemají povinnost žádat umělce o povolení k užití jejich skladeb. K porušení autorských zde v žádném případě nedošlo. Pronájem autorských práv byl řádně oznámen a zaplacen u společností BMI a ASCAP, které toto mají na starost, a to přímo v jejich sídle v Clevelandu. Platnost můžeme potvrdit, zasláním čísla platné licenční smlouvy.“


