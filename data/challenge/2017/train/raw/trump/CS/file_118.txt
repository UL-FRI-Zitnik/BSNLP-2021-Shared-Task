118
cz

https://www.blesk.cz/clanek/zpravy-svet/438396/potvrzeno-donald-trump-bude-prezidentem-usa-postavilo-se-za-nej-270-volitelu.html
Potvrzeno: Donald Trump bude prezidentem USA, postavilo se za něj 270 volitelů 
Donald Trump dnes získal více než 270 hlasů volitelů, a překročil tak hranici nutnou pro zvolení prezidentem Spojených států. Informovala o tom agentura AP. Do funkce nastoupí republikán Trump jako 45. prezident v lednu příštího roku.

Volitelé, kterých je celkem 538, dnes hlasují o budoucím americkém prezidentovi v jednotlivých státech. Proces začal v 16:00 SEČ a skončí až v úterý 1:00 SEČ. Už nyní je ale jasné, že Trump získal počet hlasů volitelů potřebný ke zvolení.

Na základě hlasování občanů z počátku listopadu Trump získal 306 volitelů. Hlasování sboru volitelů tradičně odpovídá výsledkům voleb. Řada lidí dnes ale po celých USA demonstrovala a vyzývala volitele, aby Trumpovi svůj hlas nedávali. Zda se jim podařilo některého z nich přesvědčit, zatím jasné není.


