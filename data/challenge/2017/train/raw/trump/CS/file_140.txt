140
cz

http://www.ahaonline.cz/clanek/musite-vedet/126673/donald-trump-z-rodiny-imigrantu-az-do-bileho-domu.html
Donald Trump: Z rodiny imigrantů až do Bílého domu! | Ahaonline.cz
Jak se z malého Donalda prezident stal. Zní to jako název pohádky, má to i šťastný konec. Jenže život Donalda Trumpa (70) je také plný skandálů, třech manželství a nabubřelých slov či gest. Jak vlastně vypadala životní cesta realitního magnáta ještě před tím, než se z něj stal 45. prezident Spojených států amerických?

1885: Děda připlouvá děda Friedrich coby německý imigrant připlouvá 19. října 1885 do Spojených států. Zřejmě ho v tu chvíli ani v nejdivočejším snu nenapadlo, že jednou v New Yorku vybuduje impérium a postaví tam mrakodrap se svým jménem. A co teprve že o 47 868 dní později si Američané zvolí jako svého prezidenta jeho vnuka! 1946: Zrození Donalda Na svět v newyorském Queensu přichází 14. června dítko, kterému Mary (původem ze Skotska) a Fred Trumpovi dávají jméno Donald. Původně ale rodina užívala příjmení Dromb, Trumoff nebo Drumpf.

1964: Školní potížista Mladý Trump studuje na škole Kew-Forest, která se nachází v jeho rodném Queensu. Jenže má problémy, a tak ho rodče posílají na vojenskou akademii, kde ho mají dát »do latě«. Na škole získává akademické vzdělání, začíná se prosazovat jako hráč amerického fotbalu a basketbalu. V roce 1964 získává od basketbalového trenéra cenu Coach‘s Award. 1968: Začal u táty Další Trumpovy kroky pak směřovaly na Wharton (Pensylvánská univerzita), kde začíná studovat ekonomii a finančnictví. Ač Trump nyní tvrdí, že tam získal titul MBA, pravdou je, že školu opustil jen jako bakalář. V roce 1968 nastupuje do otcovy společnosti Trump Organization, o tři roky později přezval její vedení.

1976: Staví a staví... Trump získává úvěr a jak říká, konečně rozjíždí pořádný byznys. O čtyři roky později už na newyorské 42. ulici otevírá luxusní Grand Hyatt Hotel. Výškové budovy mu ale stojí v Chicagu, Torontu či Atlantě. V Atlantic City zase postavil největší kasino na světě – Taj Mahal. 1977: První manželka Trump říká ANO československé modelce Ivaně Zelníčkové (67), která ho uhranula hned na první pohled, a proto jí nabídl místo vedle u stolu v restauraci. Mají spolu Donalda jr. (38), Ivanku (35) a Erica (32). Kvůli Trumpovým nevěrám následoval v roce 1992 rozvod. Blondýna ze Zlína od soudu odešla s 339 miliony Kč a s Donaldem se dodnes přátelí.

1993: Druhá manželka V roce 1989 se Trump seznamuje s herečkou Marlou Maples a o čtyři roky později z ní dělá svou manželku č. 2. Mají spolu dceru Tiffany (23), ale i jejich vztah končí v r. 1999 rozvodem. 1996: Kupuje Miss Universe Trump sice ovládá hotely, reality či golfová hříště, ale nakonec zatouží i po společnosti Miss Universe Organization, která organizuje soutěže krásy. V září 2015 ji ale zase prodal. 2005: Třetí manželka Aktuální Trumpova manželka se jmenuje Melania Knauss (46) a pochází ze Slovinska. Seznámili se v září 1998 na večírku a v r. 2005 se vzali. Mají spolu syna Barrona Williama (10).

2015: Budu prezident... Píše se 16. červen a Trump formálně oznamuje, že hodlá kandidovat za Republikánskou stranu. Na začátku letošních primárek byl jasným outsiderem, ale jeho kampaň slavila nečekaný úspěch. Republikánskou stranu nakonec rozdělil tak, jako nikdo před ním. Mohly za to mj. jeho kontroverzní výroky, nabubřelá gesta, lži či sexistické narážky na ženy. 2017: ...a je prezident 20. ledna opustí Barack Obama (55) Bílý dům, Trump složí prezidentský slib a Oválná pracovna bude říkat pane jemu.


