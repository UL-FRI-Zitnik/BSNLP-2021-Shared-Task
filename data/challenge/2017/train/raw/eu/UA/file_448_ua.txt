448
ua

http://gurt.org.ua/news/grants/26091/
Європейська Комісія оголосила конкурс проектів для організацій громадянського суспільства в Україні .: Ресурсний центр ГУРТ
Загальна мета цього конкурсу полягає в зростанні ролі громадянського суспільства у сприянні демократичним реформам та комплексному соціально-економічному розвитку в Україні. Конкурс проектів містить три компоненти з такими конкретними цілями: Компонент 1 : зростання ролі громадянського суспільства у сприянні демократичним реформам та підвищення підзвітності та відповідальності державної влади, зокрема. - підвищення підзвітності та прозорості влади: здійснення моніторингу управління бюджетними коштами та зростання поінформованості громадськості про процес ухвалення державного бюджету та його витрати, включаючи питання державних закупівель, збору доходів та державної допомоги; здійснення моніторингу та вимірювання прогресу щодо виконання зобов’язань в сфері державної антикорупційної політики; моніторинг та сприяння ухваленню нового антикорупційного законодавства; та моніторинг діяльності антикорупційних органів; поліпшення реалізації та подальше сприяння доступу до публічної інформації шляхом спостережної діяльності організацій громадянського суспільства, громадських ініціатив та громадян. - зростання залучення організацій громадянського суспільства до процесів моніторингу та публічного діалогу з органами влади щодо секторальних реформ у відповідності до виконання Угоди про асоціацію в таких секторах як: правова, конституційна, судова та виборча реформи, фінансування політичних партій, реформа державного управління, охорона здоров'я, охорона довкілля, енергетика, транспорт, земельна реформа, технічні бар'єри в торгівлі та спрощення торгівлі, контроль безпеки продуктів харчування. Компонент 2 : зростання ролі громадянського суспільства в комплексному соціально-економічному розвитку в Україні, зокремасеред' громад, постраждалих внаслідок конфлікту: в запобіганні конфліктів, управлінні конфліктами та роботі в пост-конфліктних середовищах, а саме: - сприяння комплексному прийняттю рішень щодо соціально-економічного розвитку на місцевому та регіональному рівнях; посилення спроможностей громадян впливати на місцевий розвитку шляхом підвищення їх обізнаності, кампаній громадянської освіти, представництва і захисту інтересів та мобілізації громад; - просування демократичних цінностей за допомогою культури, діалогу та мобілізації громад; підтримка молодіжних ініціатив, спрямованих на розвиток громадської активності та толерантності; - підтримка ініціатив, спрямованих на соціальну та економічну інтеграцію внутрішньо переміщених осіб у приймаючих громадах в таких сферах як аспекти економічного стану та наявності засобів до життєдіяльності, інформаційний простір, доступ до соціальних та адміністративних послуг. Компонент 3: посилення спроможностей та потенціалу організацій громадянського суспільства та нових ініціатив, зокрема в сферах, що стосуються компонентів 1 та 2, шляхом: - розвитку спроможностей та менторських програм; - фінансовій підтримці третім сторонам, або субгрантингу. Загальний бюджет цього конкурсу проектів складає 5,000,000 євро. Розмір індивідуальних грантів має складати від 300 000 євро до 1 500 000 євро в залежності від компоненту, на який подана проектна пропозиція. Запланована тривалість проектів має складати від 24 до 45 місяців. Кінцевий термін для подання концепцій проектних пропозицій англійською мовою 21травня 2015 року. Вся детальна інформація та правила подання проектних пропозицій вказані в Інструкціях для заявників, які разом з іншими необхідними документами, можна отримати 


