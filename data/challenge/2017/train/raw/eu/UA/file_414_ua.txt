414
ua

http://www.goethe.de/ins/ua/prj/eur/nst/kom/ukindex.htm
Головна - Інституції ЄС - Європейська комісія - Goethe-Institut 
Європейська комісія дбає про те, щоб рішення Ради міністрів ЄС і Європарламенту насправді втілювалися в життя. Якщо країна-член ЄС не реалізує спільно прийнятий закон ЄС або не поспішає з його реалізацією, то Єврокомісія може попросити країну пришвидшити цей процес або у найгіршому випадку оштрафувати її. Європейську комісію ще називають "охоронницею договорів ЄС". Утім, вона не тільки пильнує за втіленням рішень ЄС, а й сама пропонує той чи інший законопроект парламенту Європейського Союзу або Раді ЄС. (Це так зване "право законодавчої ініціативи"). Іще одним завданням Єврокомісії є представництво ЄС назовні. Тобто, якщо ЄС укладає договір з третьою державою, не членом ЄС, або з міжнародними організаціями, то в гру вступає Європейська комісія. Єврокомісія складається з 28 комісарів і президента. Отже, кожна країна-член ЄС представлена в Єврокомісії. Кандидатів у члени Єврокомісії пропонують уряди країн ЄС. Після схвалення кандидатур Європейським парламентом, вони вступають у повноваження строком на п’ять років. Фото: JLogan (Власна робота) [


