405
ua

http://www.csm.kiev.ua/index.php?option=com_content&view=article&id=1137%3A-iso-26000&catid=41%3A2009-10-16-12-08-07&lang=uk
Європейська комісія підтримує міжнародний стандарт ISO 26000
Міжнародний стандарт ISO 26000 є одним з трьох документів, рекомендованих Європейською комісією для європейських компаній, як керівні документи з забезпечення зобов'язань у галузі соціальної відповідальності. Ці рекомендації були надані в нещодавно опублікованому посланні Європейської комісії керівним органам Європейського союзу, в якому встановлюється нова стратегія соціальної відповідальності в ЄС на період 2011-2014. Комісія має намір здійснювати моніторинг зобов'язань, взятих на себе європейськими компаніями з чисельністю понад 1000 чоловік із застосуванням в їхній діяльності міжнародно визнаних принципів забезпечення соціальної відповідальності та вимог стандарту ISO 26000. Одночасно Комісія звернулася із закликом до всіх великих європейських компаній взяти на себе зобов'язання щодо впровадження до 2014 року, щонайменше, одного з трьох наборів принципів і рекомендацій з розроблення підходу до забезпечення соціальної відповідальності: стандарт ISO 26000, Глобальний договір ООН або Рекомендації для мультинаціональних корпорацій Організації економічного співробітництва та розвитку. Мотивом для просування корпоративної соціальної відповідальності, на думку Європейської комісії, є те, що «економічна криза та її соціальні наслідки завдали певної шкоди довірі споживачів до бізнесу. Це призвело до підвищення уваги до соціальних і етичних показників роботи компаній. За допомогою нової спроби популяризації корпоративної соціальної відповідальності Комісія прагне створити сприятливі умови для сталого розвитку, відповідального ведення бізнесу та забезпечення надійності робочих місць на короткостроковий і довгостроковий періоди». Стандарт ISO 26000 був опублікований 1 листопада 2010 року та став одним з найпопулярніших стандартів ISO. У ньому надаються рекомендації з соціальної відповідальності, які, на думку ISO, повинні бути корисним як бізнесу, так і державному сектору та неурядовим організаціям. Відповідно до вимог стандарту соціальна відповідальність в організації може впливати, серед іншого, на наступні фактори: конкурентні переваги, репутація, здатність залучати і зберігати робочу силу, членів, покупців, клієнтів, користувачів, моральний дух, залученість до роботи і продуктивність співробітників, думку інвесторів, власників, спонсорів і фінансового співтовариства, зв'язки з компаніями, органами влади, ЗМІ, постачальниками, іншими компаніями, покупцями і навколишнім соціальним середовищем. Стандарт ISO 26000 є добровільним стандартом рекомендаційного характеру, який не повинен використовуватися з метою сертифікації подібно стандартам ISO 9001:2008 (управління якістю) і ISO 14001:2004 (екологічне управління), які дозволяють отримувати сертифікати. Рекомендації стандарту ISO 26000 базуються на передовому досвіді, зібраному в ході ініціатив приватного та державного секторів. Вони сумісні з відповідними деклараціями і конвенціями ООН і організаціями, які входять до неї, зокрема, Міжнародної організації праці, з якою ISO підписала Меморандум про взаєморозуміння, щоб забезпечити сумісність вимог стандарту ISO 26000 і трудових нормативів Міжнароднї організації праці. ISO також підписала Меморандум про взаєморозуміння зі Службою глобального договору ООН та Організації економічного співробітництва та розвитку з метою розширення співробітництва під час розроблення стандарту ISO 26000. Джерело: http://www.iso.org Останнє оновлення на Середа, 02 березня 2016, 14:16


