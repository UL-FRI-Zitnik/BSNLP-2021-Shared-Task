390
ua
2016-12-14T00:15:15+02:00
http://infagro.com.ua/ua/2016/12/14/yevropeyska-komisiya-spozhivannya-siru-v-yes-zrostatime/
Європейська Комісія: споживання сиру в ЄС зростатиме - Infagro(UA)
За даними звіту EС “Short term outlook for arable crops, dairy and meat markets”, середньодушове споживання сиру в країнах ЄС продовжить зростати. Очікується, що споживання сиру в ЄС буде і далі зростати і досягне у 2016 році 17,6 кг на душу населення. Цього року роздрібні продажі сиру значно вище рівня 2015 року у Франції, Німеччині та Італії, крім того, промислове використання (наприклад, для піци) продовжує зростати. У той же час споживання рідкого молока знижується. За перші 7 місяців поточного року, споживання питного молока в ЄС знизилося на 2% відносно такого ж періоду минулого року. Роздрібні продажі знизилися в багатьох державах-членах ЄС крім Великобританії, де продажі пастеризованого молока досить стабільні. За той же період експорт зріс майже на 40%. Проте, міцний експорт (зокрема до Китаю і Білорусі) не компенсує скорочення внутрішнього споживання, і виробництво питного молока скоротилося на 1,1%. У липні, світовий експорт питного молока збільшився на 30% в порівнянні з 2015 роком. Майже 40% цього експорту було направлено в Китай. ЄС є основним постачальником молочних продуктів до Китаю з часткою ринку 70%. Цей експорт, можливо, трохи спаде в останні місяці року.


