395
ua

http://gorozhanin.dp.ua/novosti/31933-nardepi-z-dnipropetrovshhini-miljoni-gotivkoyu-rada-yevropi-i-yevropejska-komisiya-pilno-stezhit-za-tsim.html
Нардепи з Дніпропетровщини — мільйони готівкою, Рада Європи і Європейська  комісія  пильно стежить за цим!!!!! | Горожанин Новомосковска
на спеціально створений сайт Національного агентства з питань запобігання корупції (НАЗК). Передували цьому то спроби депутатів проштовхнути зміни до закону – з ціллю відтермінувати декларування або істотно зменшити перелік обов’язкових для заповнення пунктів, то збої системи ставались, то хакерські атаки… Але у жовтні комісар Європейського Союзу Йоханесс Хан попередив: закон про е­декларації в Україні – основний у вирішенні надання нам безвізу. Коли ж е-­декларації почали з’являтися на сайті НАЗКу, стався справжній інформаційний бум. Експертів вже важко чимось шокувати, а от «простий люд» мало не вперше отримав наглядну можливість переконатися, що на фоні зубожіння населення чиновники, які жодного дня не займалися бізнесом, живуть не на одну зарплату: в величезних будинках, купуючи елітні, а то і раритетні автомобілі, тримаючи цілі колекції дорогих годинників, отримуючи багатомільйонні «подарунки». У левовій частині декларацій – мільйони готівкою з невідомих джерел. Нардепи з Дніпропетровщини не стали виключенням. Ми ж, в свою чергу, проаналізували дані з їх декларацій. Парад автопарків. Почнемо з автомобілів. 

 латифундист з Новомосковського району, член Блоку Петра Порошенка, якого ЗМІ величають мало не хресним батьком місцевого рейдерства, а фермери – напряму називають організатором нещодавніх озброєних нападів на господарства в районі, колесить на «Land Rover Range Rover» 2013 року випуску, «Lexus LX 570» 2013 р.в. та «Lexus LX 570» 2005 року. Приблизна вартість автопарку – $300.000. Нестеренко зареєстрував автівки не на себе особисто, а тримає на балансі своїх фірм з кінцями в офшорах. Автівкою «Lexus LX 570» 2013 р.в. може похвалитися і його екс-­колега по фракції БПП Олександр Дубінін (який обирався від пропрезидентської сили, але в 2015 році вийшов з фракції), вартість такого авта на ринку коливається у діапазоні $60-­80.000. «Toyota Land Cruiser» 2013 року красується в гаражі нардепа Олега Кришина з «»Народного фронту» – вартість таких колес теж близько $60.000. «Land Cruiser 200» 2013 року випуску записав на дружину Олену Петрівну депутат Андрій Шипко з «Відродження», – вартість такого залізного коня $60­-65.000. Раритетними авто може похвалитися опоблоківець Андрій Гальченко у власності якого Cadillac Fleetwood 1960 року. НЕРУХОМІСИТЬ ТА ІНШЕ МАЙНО. Серйозну увагу привертає список нерухомості ще одного депутата­-перебіжчика з БПП – Валентина Дідича. Він задекларував два будинки – 80 та 110 кв.м та гаражи у 25 та 24 кв.м у Божедарівці та Чернечому Криничанського району. А от за дружиною, Людмилою Іванівною, числяться: ділянки в 65.670 кв.м у Саксаганському, 20.000 кв.м у Світлогірському, 5.000 кв. м в Аулах, дві ділянки по 2.500 кв.м у Божедарівці та Чернечому, два офіси – у 1.714 та 79 метрів, гараж на 69 та будинок 90 кв.м у Божедарівці, а поза межами Криничанського району – квартира в 37,8 кв.м у Дніпрі. Не можна оминути увагою і власників офшорів. Сім’ї Олега Кришина з Вільногірська належать акції зареєстрованої на Віргінських островах Leddland, LTD. Ця компанія є засновником ТОВ «Вільногірський завод плоского скла» і ТОВ «Вільногірське скло». Саме нардеп володіє 26,67% зареєстрованої в Австрії «East Glass Investment GmbH». А от Вадим Нестеренко має 100% корпоративних прав зареєстрованої на Віргінських островах «Likanova Investments LTD». Також він є кінцевим бенефіціаром кіпрської «Ristone Holdings LTD». У Нестеренка серед депутатів з Дніпропетровщини найбільший список зареєстрованих підприємств. Серед яких ТОВ «Хлібозавод №10», ТОВ «Дніпровський тепличний комбінат», ТОВ «Дніпромлин», Сільськогосподарське ТОВ ім. Чапаєва, ДП «Орелька», ПАТ Новомосковське Районне виробниче підприємство «Агротехсервіс», ТОВ «АПК Укроагро», ТОВ «Орільський об’єднаний елеватор», Сільськогосподарське ТОВ «Злагода», ТОВ «Агроальянс», Сільськогосподарське ТОВ «Дружба-­Казначеївка». При цьому доход у 2015 році пан Нестеренко задекларував зовсім смішний: 70.982 грн. депутатської зарплатні. Володарі перстнів. В цій номінації поціновувачів коштовних камінчиків і золотих прикрас у боротьбі між дружиною лідера опоблоку Олександра Вілкула, яка заявлена як власник більшості з 11 найменувань ювелірних виробів у декларації нардепа, і 

з БПП, який відзначився пристрастю до золотих перснів і обов’язково з «брюліками» – він їх має аж три – ми вирішили віддати пальму першості останньому, чиновнику по життю. Що цікаво: на фоні Максима Павловича його дружина виглядає обділеною, не маючи прикрас зовсім. Але на Максима Павловича благовірна певно не ображається, судимо хоча б по подарункам чоловіку в 2015 році – 190 тисяч гривень. Окрім перснів, серед іншого Курячий задекларував 910.00 гривень, 118.000 доларів та 11.000 євро готівкою. При цьому вітчизняній банківській системі нардеп, як і більшість його колег, не довіряє – вкладів не маючи жодних. З доходів ще є: 78.156 грн. депутатської зарплати, 12.859 грн. зар­плати дружини, 96.460 грн. відсотків, отриманих від громадянина України Богдана Нагорного. Дуже полюбляє Максим Курячий, коли йому щось дарують: він має негрошовий подарунок вартістю 148.367 грн. від громадянина України Сергія Сливинського та 190.000 грн. від матері, Курячої Надії Іванівни 1948 р.н. Остання з червня 2015 року числиться серед засновників компаній «Сади Сінергії» та «Сінергія груп». Разом з тим серед видатків Курячого значиться дарування квартири невказаній особі. Але в жодні порівняння не йдуть подарунки, отримані нардепом з «НФ» 

 – а це не багато не мало – 36 мільйонів гривень. Винахідники. Безперечний фаворит у цій номінації – багаторічний екс­-мер Дніпра. Нематеріальні активи якого – дев’ять винаходів в галузях металообробки та будівництва, чотири з яких зареєстровано всього за п’ять місяців 2004 року. Іван Куліченко , як на людину, що очолювала мільйонне місто з 2000 по 2014 роки, статки задекларував зовсім невеликі. До них входять земельна ділянка площею 837,49 кв. м, будинок в 518,4 кв. м та гараж у 49,2 кв. м, розташовані у Дніпрі, 73 675 грн. зарплатні за рік, 1.166.948 грн. на банківських рахунках, 317.371 грн. відсотків та 450.000 доларів готівкою. Співставлення наведених цифр виходить, що колишньому меру або сплачують ставку по депозитах приблизно в 27%, або частина коштів на рахунках до декларації не потрапила.


