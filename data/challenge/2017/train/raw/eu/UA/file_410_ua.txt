410
ua

http://www.euam-ukraine.eu/ua/european_union/how_does_the_eu_work
EUAM Ukraine - Як працює ЄС
Європейський Парламент обирається кожні пять років громадянами Європейського Союзу з метою представлення їх інтересів. Основна робота Європейського парламенту (ЄП) – приймати європейські закони на основі пропозицій, які представлені Європейською Комісією. ЄП розділяє цю відповідальність з Радою Європейського Союзу. Парламент та Рада також розділяють спільні повноваження з утвердження щорічного бюджету. Парламент засідає переважно в Страсбурзі (Франція) та Брюсселі (Бельгія).

Європейська Рада складається з голів держав або урядів країн-членів ЄС, разом з Президентом Ради та Президентом Комісії. В роботі Європейської Ради приймає участь високий представник Європейського Союзу з питань зовнішньої політики та політики безпеки. Європейська Рада визначає загальний політичний напрямок та пріоритети Європейського Союзу. Європейська Рада не має законодавчих функцій. Її засідання проходять двічі на рік та скликаються Президентом. 

Це головний орган ухвалення рішень в ЄС. Спільно з Європейським парламентом він розділяє відповідальність за прийняття законів ЄС. Рада ЄС складається з міністрів національних урядів всіх країн ЄС. На засіданнях присутні міністри, які відповідають за питання, що обговорюються. Кожні шість місяців інша держава-член приймає так зване президенство ЄС. Це означає, що вона головує на засіданнях та встановлює загальну політичну програму. Ротація президентства не розповсюджується на Раду закордонних справ, де головує високий представник з питань спільної зовнішньої політики та політики безпеки.

Це орган виконавчої влади ЄС, який представляє інтереси ЄС в цілому. Вона готує пропозиції для нових Європейських законів, які подає до Європейського парламенту та Ради. Реалізує загальні принципи ЄС та керує фондами та програмами ЄС. Комісія також відіграє роль «вартового угод», забезпечуючи повне дотримання угод та законів ЄС. Вона може діяти проти правопорушників, за необхідності передаючи їх до Суду Європейського Союзу.

Комісія складається з 28 комісарів – по одному від кожної країни ЄС. Президент Комісії обирається 28 урядами та затверджується Європейським парламентом. Кандидатури інших комісарів пропонуються національними урядами при узгодженні з новим президентом та схвалюються Європейським парламентом. Вони не представляють уряди своїх країн. Замість цього, кожен з них відповідає за певну галузь політики ЄС. Всі вони призначаються строком на п’ять років.


