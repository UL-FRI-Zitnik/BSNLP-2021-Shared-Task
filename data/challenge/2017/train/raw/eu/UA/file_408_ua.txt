408
ua

http://www.radiosvoboda.org/a/894072.html
Європейська Комісія в Брюсселі розпочала обговорення проекту, щодо створення нової структури в Європейському Союзі, А саме Європейської Громадянської Прокуратури
Брюссель, 16 вересня 2002 - Мета створення нового органу ЄС – захист фінансових інтересів Європейського союзу від фінансових шахраїв, а також захист західноєвропейських інвестицій у треті країни. Комісар Європейської Комісії Майкл Шрейер, відповідальний в Єврокомісії за бюджет та боротьбу з шахрайством, назвав створення Європейської громадянської прокуратури одним із головних завдань Європейського Союзу. Інший комісар ЄС – Антоніо Віторіно, який очолює в Європейській комісії управління внутрішніх справ та юстиції, цього понеділка офіційно відкрив слухання та обговорення заснування Європейської Громадянської прокуратури і зазначив при цьому, що завдання Європейської Громадянської Прокуратури полягають у захисті фінансових інтересів Європейського Союзу, та його громадян. Для Європейської комісії немає жодних сумнівів стосовно необхідності заснування і роботи Європейської Громадянської Прокуратури, однак своє слово повинні ще сказати керівники 15-ти країн кандидатів, представники правоохоронних органів, експерти в галузі боротьби з із фінансовими злосинцями-шахраями. Іншими словами Єврокомісія бажає залучити до обговорення цього питання якнайширше коло компетентних у цій сфері фахівців і політиків. В так званому Європейському управлінні по боротьбі з шахрайством, мені пояснили, що часто густо трапляється так коли фінансові шахраї спритно користуючись вадами законодавств різних країн, так-би мовити “офіційно” (у лапках) грабують багатьох виробників ЄС, часто вдаючись до штучного банкрутства. Ось один із типових трюків фінансових шахраїв. Приміром один із голландських підприємців гендлює португальськими вином. За товар дбайливо і регулярно сплачує португальському вино-виробникові, щомісяця нарощує обсяги закупівлі товару і поступово входить у довіру до виробника. Але в один добрий день посилаючись на якісь технічні перешкоди в своєму банку просить португальського виробника дати товар у кредит на 30 днів. Довірливий виробник не хоче втрачати давнього й доброго клієнта і йде йому на зустріч. Але через обіцяні тридцять днів гроші від купця не надходять. Як правило йдеться не про кілька десятків тисяч євро а сотні тисяч. Врешті - решт купця знаходять. Але він подає документи, що перепродав товар у третю країну і з ним також не розрахувалася, тому голландець змушений був збанкрутувати. Хоча гроші могли опинитись скажімо в Польщі, чи в Росії, чи ще десь і спрямовані в інші грошові потоки і знайти їх дуже складно. Звернення про правову допомогу в інші держави, як правило неефективні. Тому, що в кожній країні за розслідування справи береться новий слідчий, якому тяжко встановити цілий ланцюг грошових трансакцій шахрая, та змоделювати комплексну картину шахрайського трюку. Натомість співробітники Європейської Громадянської Прокуратури матимуть право здійснювати слідчі дії на території інших держав і вести справу від початку до кінця, а не передавати кримінальні міжнародні справи слідчим з однієї країни в іншу.


