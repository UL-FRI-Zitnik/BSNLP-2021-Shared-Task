54
pl

https://www.pois.gov.pl/strony/wiadomosci/komisja-europejska-odblokowala-platnosci-w-programie-infrastruktura-i-srodowisko/
Komisja Europejska odblokowała płatności w Programie Infrastruktura i Środowisko - Ministerstwo Rozwoju
Przewidujemy, że jeszcze w tym roku KE zrefunduje nam ok. 2,9 mld zł z wnioskowanej sumy. Także w tym roku do Brukseli wysłane zostaną kolejne wnioski o płatność w POIiŚ. Pozwala to zakładać, że przyjęta w tym programie prognoza na 2016 r. (6,3 mld zł) zostanie znacznie przekroczona.Komisja Europejska czasowo wstrzymała refundację środków Programu Infrastruktura i Środowisko (POIiŚ) z uwagi na wątpliwości co do funkcjonowania w Polsce systemu oceny przetargów w zamówieniach publicznych (działającego od 2004 r.). Wskazała na potrzebę uzyskania przez instytucje zaangażowane w realizację programu zapewnienia, że kontrole zamówień publicznych realizowane przez Urząd Zamówień Publicznych, spełniają wymogi określone w przepisach unijnych dla kontroli projektów współfinansowanych ze środków UE. Polska wprowadziła zalecenia Komisji. Podpisano porozumienia o współpracy z Urzędem Zamówień Publicznych oraz przygotowano procedury weryfikacji kontroli prowadzonych przez Prezesa UZP. Nasze działania zostały też, na prośbę KE, zweryfikowane przez Instytucję Audytową (Ministerstwo Finansów).Od listopada 2015 r. do października 2016 r. Komisja w ramach płatności okresowych (refundacje, bez uwzględnienia zaliczek) przekazała Polsce 974 mln euro, łącznie dla polityki spójności, polityki rolnej, polityki morskiej i rybołówstwa. Najwięcej ze wszystkich krajów UE. Biorąc pod uwagę wyłącznie fundusze polityki spójności, otrzymaliśmy z Brukseli 609 mln euro, co również plasuje nas na czele stawki w UE. W połowie listopada 2015 r., z zerową refundacją, zamykaliśmy ją. Odnosząc tę kwotę do przyznanej nam ogólnej puli na politykę spójności, zajmujemy wysoką ósmą pozycję pośród 28 krajów UE. Teraz mamy szansę na jej wyraźną poprawę. 


