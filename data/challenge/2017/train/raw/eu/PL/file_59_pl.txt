59
pl

http://www.kujawsko-pomorskie.pl/informacje-prasowe/30202-rozmawialismy-z-komisja-europejska
Rozmawialiśmy z Komisją Europejską
W Modlinie pod Warszawą odbyło się dwudniowe (5 i 6 grudnia) doroczne spotkanie przedstawicieli instytucji zarządzających szesnastoma polskimi regionalnymi programami operacyjnymi z reprezentantami Komisji Europejskiej, podczas którego omawiany był stan wdrażania programów perspektywy 2016-2020 w poszczególnych województwach. Uczestniczył w nim marszałek Piotr Całbecki. 5 grudnia, po plenarnej części spotkania, delegacja naszego regionu rozmawiała z przedstawicielami Dyrekcji Generalnej ds. Zatrudnienia, Polityki Społecznej i Włączenia Społecznego (DG EMPL) Komisji Europejskiej pod przewodnictwem dyrektor wydziału ds. Polski, Czech i Słowacji Wallis Goelen. Zasadniczym tematem były postępy we wdrażaniu segmentu naszego RPO, współfinansowanego z Europejskiego Funduszu Społecznego. Zaprezentowaliśmy m. in. nasze założenia na rok 2017, a także rozważane zmiany w samym programie. Czytaj też 6 grudnia nasza delegacja spotkała się z Dyrekcją Generalną ds. Polityki Regionalnej i Miejskiej (DG REGIO) i Patrickiem Amblardem, który w DG REGIO odpowiada za tego rodzaju wsparcie dla naszego kraju. Rozmowy dotyczyły realizacji tej części naszego RPO, która jest współfinansowana ze środków Europejskiego Funduszu Rozwoju Regionalnego. Poza informacją o tym, jak przebiega wdrażanie RPO, KE podczas takich spotkań otrzymuje zwykle sygnały o problemach i zagrożeniach realizacji, czemu towarzyszy debata dotycząca propozycji możliwych rozwiązań. Jest to również okazja do wskazania mocnych stron i dobrych praktyk.
