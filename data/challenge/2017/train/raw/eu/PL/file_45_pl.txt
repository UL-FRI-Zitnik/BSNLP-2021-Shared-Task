45
pl

http://www.platforma.org/aktualnosc/45162/komisja-europejska-nie-dala-sie-nabrac-na-polityke-pis
Platforma Obywatelska - Komisja Europejska nie dała się nabrać na politykę PiS
Komisja Europejska przedstawiła dzisiaj zalecenia dla Polski w związku z kryzysem w Trybunale Konstytucyjnym. Komisja wzywa do przyjęcia ślubowania od trzech legalnie wybranych sędziów, a także o publikację i wdrożenie wyroków Trybunału. - Dzisiejszy komunikat Komisji Europejskiej jest prosty - stop dla polityki picu, stop oszukiwaniu partnerów europejskich - tak w krótkich słowach decyzję i postawę PiS skomentował Przewodniczący PO Grzegorz Schetyna. Tempo, w jakim działa Komisja jest dowodem na brak postępu ze strony rządu na drodze do rozwiązania kryzysu. Z komunikatu Komisji Europejskiej wynika również, że łamanie praworządności nie dokonuję się w wielu obszarach nie tylko wokół Trybunału - dalsze zaognianie tej sytuacji może tez grozić sankcjami wobec Polski. - Jeżeli w trzy miesiące te rekomendacje nie zostaną wcielone w życie, jeżeli one nie zostaną potraktowane poważnie, to w tym momencie możemy mieć do czynienia z inicjacją art. 7, czyli wnioskiem KE o to, żeby rozpocząć tę całą procedurę związaną z sankcjami - mówił Rafał Trzaskowski. Komisja Europejska straciła cierpliwość wobec Polski. Konfrontacja z Unią i pogarda wobec instytucji unijnych może przynieść fatalne konsekwencje, a zapłacą za to wszyscy Polacy. Sygnał od Komisji jest prosty - łamaniem praworządności niesie za sobą konsekwencje. Platforma Obywatelska nie pozostawi pozorowanych działań PiS bez reakcji - gdy tylko prezydent Andrzej Duda podpisze nową ustawę o TK, my od razu skierujemy ją do Trybunału.

2016 to był bardzo pracowity rok! Dziękujemy, że jesteście z nami - dzięki temu mamy jeszcze więcej energii, by pracować dalej. Zobaczcie nasz bilans roku 2016.


