11
pl

http://www.tokfm.pl/Tokfm/1,103454,20243990,komisja-europejska-formalnie-wezwie-polske-do-usuniecia.html
Komisja Europejska formalnie wezwie Polskę do usunięcia uchybień w kwestii ochrony Puszczy Białowieskiej
Komisja Europejska ma ogłosić rozpoczęcie w sprawie Puszczy Białowieskiej procedury letter of formal notis, czyli wezwania do usunięcia uchybienia. Polska będzie musiała albo wycofać się z decyzji o zwiększeniu wycinek na obszarach Natura 2000 , albo spróbować przekonać Komisję, że są one niezbędne.

Jutro Komisja Europejska formalnie wezwie Polskę do usunięcia uchybień w kwestii ochrony Puszczy Białowieskiej Informacje TOK FM (@TOKFM_NEWS) June 15, 2016 Taką próbę ministerstwo środowiska podjęło wczesną wiosną, wyjaśnienia resortu nie zadowoliły jednak Brukseli.

Jeśli Polska nie podporządkuje się procedurze, Komisja rozpocznie kolejny etap - wezwanie do natychmiastowego zaprzestania łamania unijnego prawa. Jeśli i na to nie będzie reakcji, Unia pozwie Polskę do Europejskiego Trybunału Sprawiedliwości, który może nałożyć na nasz kraj sankcje. "Kornik drukarz atakuje" Spór wokół puszczy przybrał na sile, kiedy pod koniec marca minister środowiska zatwierdził aneks do Planu Urządzenia Lasu (PUL) dla Nadleśnictwa Białowieża. Przewiduje on większe cięcia, tłumaczone przez leśników koniecznością walki z masowym pojawieniem się kornika atakującego świerki. Aneks zakłada zwiększenie pozyskania drewna do 188 tys. metrów sześciennych w ciągu 10 lat (lata 2012 -2021). Stary plan zakładał pozyskanie ponad 63,4 tys. metrów sześciennych drewna w ciągu 10 lat. Decyzja ta wywołała sprzeciw części organizacji naukowych i ekologicznych, które przekonują, że zwiększenie wycinki jest niepotrzebne, a gradacja kornika jest procesem naturalnym. Ekolodzy postulują też, by cała puszcza została objęta statusem parku narodowego. Siedem pozarządowych organizacji ochrony przyrody wysłało także skargę w tej sprawie do KE. Wskazują w niej, że decyzja o wycince narusza unijną dyrektywę siedliskową, zgodnie z którą przedsięwzięcie mogące istotnie oddziaływać na dany obszar Natury 2000, wymaga przeprowadzenia tzw. specjalnej oceny.
