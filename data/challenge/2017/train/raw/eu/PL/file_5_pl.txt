5
pl

http://www.gazetaprawna.pl/encyklopedia/prawo,hasla,335357,komisja-europejska.html
Komisja Europejska - Encyklopedia Gazety Prawnej
Jest jedną z głównych instytucji Unii Europejskiej. Jej organem wykonawczym. Ma za zadanie reprezentować i chronić interesy całej unii. Komisja przygotowuje wnioski dotyczące nowych aktów prawa europejskiego. Zarządza bieżącymi sprawami związanymi z wdrażaniem w poszczególnych obszarach i wydatkami z funduszy UE. W skład Komisji wchodzi 28 komisarzy – jeden komisarz z każdego państwa członkowskiego. Są oni mianowani na 5 lat i ich kadencja pokrywa się z kadencją Parlamentu Europejskiego. Przewodniczący powierza każdemu komisarzowi odpowiedzialność za określony obszar polityki. Ma siedziby w Brukseli oraz Luksemburgu. Dysponuje także biurami w każdym państwie UE oraz delegaturami w stolicach na całym świecie.

Termin „Komisja” może być stosowany do określenia 28 poszczególnych komisarzy, stałych pracowników lub całej instytucji. Komisja nadzoruje i wdraża politykę UE w poszczególnych obszarach poprzez: przedstawianie wniosków dotyczących nowych aktów prawnych Parlamentowi i Radzie, zarządzanie budżetem UE i rozdzielanie środków finansowych, egzekwowanie prawa UE (wraz z Trybunałem Sprawiedliwości), reprezentowanie UE na arenie międzynarodowej. Najważniejszy w gronie komisarzy jest przewodniczący Komisji. Obecnym przewodniczącym Komisji Europejskiej jest Jean-Claude Juncker (od 20124r.). Przewodniczącego mianuje Rada Europejska. Rada powołuje również pozostałych komisarzy w porozumieniu z mianowanym przewodniczącym. Każde powołanie musi być zatwierdzone przez Parlament Europejski. To właśnie przed nim Komisja odpowiada politycznie, i to on może ją odwołać. To prawo przysługuje mu na wyłączność.

Komisarze są całkowicie niezależni od swoich państw członkowskich w wykonywaniu swoich funkcji. Mają oni status funkcjonariuszy międzynarodowych.


