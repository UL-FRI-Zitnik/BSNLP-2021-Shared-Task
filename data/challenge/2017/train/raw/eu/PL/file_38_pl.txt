38
pl

http://www.rmf24.pl/fakty/polska/news-polska-moze-stracic-4-miliardy-zlotych-komisja-europejska-pr,nId,2303265
Polska może stracić 4 miliardy złotych. Komisja Europejska przerwała wypłatę pieniędzy - RMF24.pl
Oficjalnie Bruksela ma zastrzeżenia co do zasad organizowania przetargów na unijne projekty infrastrukturalne. Nieoficjalnie mówi się jednak, że sprawa ma także związek z pogorszeniem się relacji między polskim rządem a Komisją Europejską. Jak dowiedziała się nasza dziennikarka Katarzyna Szymańska-Borginon, KE nie podoba się np. połączenie funkcji prokuratora generalnego i ministra sprawiedliwości. Wicepremier Morawiecki zaprzecza jednak, że sprawa ma charakter polityczny. To są bardzo rutynowe, normalne działania audytorskie komisji - powiedział. Polska ma czas do grudnia na wyjaśnienie sprawy. Potem będzie trudniej wznowić wypłaty, gdyż decyzje o ich odwieszeniu będzie musiało podjąć całe kolegium komisarzy. (az)


