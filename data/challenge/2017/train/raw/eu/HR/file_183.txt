183
hr

http://www.tportal.hr/biznis/politika-i-ekonomija/447853/Europska-komisija-ceslja-preuzimanje-Cemexa-Hrvatska.html
Europska komisija češlja preuzimanje Cemexa Hrvatska
 | tportal.hr
izjavila je: ' Tržišno natjecanje potrebno je u svim sektorima, pa tako i u građevinskom. Cement je ključan dio tog sektora te moramo biti sigurni da konsolidacija neće prouzročiti povećanje cijena za građevinska poduzeća te u konačnici i za potrošače u Hrvatskoj.'

HeidelbergCement i Schwenk namjeravaju preko svojeg zajedničkog društva kćeri Duna Dráva Cement (DDC) steći imovinu u Hrvatskoj i Mađarskoj koja je trenutačno u vlasništvu Cemexa . Na zahtjev stranaka Komisija je prepustila da o mađarskom dijelu te transakcije odluči mađarsko tijelo za tržišno natjecanje. Stoga je Komisijina istraga usredotočena samo na pribavljanje imovine Cemexa u Hrvatskoj. Komisija je zabrinuta glede opskrbe sivim cementom u južnoj Hrvatskoj, posebice u Dalmaciji, s obzirom na to da Cemex Hrvatska ima tri tvornice cementa u Splitu i da mu je konkurencija uvoz DDC-a iz Bosne i Hercegovine. Predloženom transakcijom spojili bi se Cemex Hrvatska, najveći proizvođač u tom području, i DDC, najveći uvoznik. Početna istraga Komisije upućuje na to da bi se predloženom transakcijom s već koncentriranog regionalnog tržišta mogao ukloniti bitan konkurent.

Zbog troškova prijevoza do južne Hrvatske preostali postojeći ili potencijalni dobavljači mogli bi na spojeni subjekt vršiti samo ograničeni konkurentski pritisak. Nadalje, domaći dobavljači cementa Cemex Hrvatska i LafargeHolcim kontroliraju sve terminale za cement u lukama duž hrvatske obale. Komisija je stoga zabrinuta da bi se transakcijom moglo ojačati tržišnu moć poduzetnika Cemex Hrvatska u južnoj Hrvatskoj i da bi stoga mogla porasti cijena sivog cementa. Kako javljaju iz Europske komisije, transakcija je prijavljena 5. rujna, a Komisija treba donijeti odluku do 23. veljače 2017. HeidelbergCement i Schwenk proizvođači su građevinskog materijala sa sjedištima u Njemačkoj. Zajednički kontroliraju mađarsko poduzeće Duna Dráva Cement (DDC) koje, među ostalim, upravlja tvornicom sivog cementa u mjestu Kakanj u Bosni i Hercegovini. Cemex Hrvatska jest društvo kći grupe Cemex, koja je također globalni dobavljač građevinskih materijala. Poduzeće Cemex Hrvatska, uz svoje ostale djelatnosti, upravlja s tri tvornice cementa u Splitu te s nekoliko terminala za cement i tvornica za gotovi beton u Hrvatskoj.


