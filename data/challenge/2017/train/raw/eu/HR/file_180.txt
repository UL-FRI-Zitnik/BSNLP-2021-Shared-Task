180
hr
2016-09-28T19:14:54+00:00
http://net.hr/danas/hrvatska/europska-komisija-o-tuzbi-banke-protiv-hrvatske-arbitrazni-sud-u-washingtonu-ce-to-odbaciti/
EUROPSKA KOMISIJA O TUŽBI BANKE PROTIV HRVATSKE: ‘Arbitražni sud u Washingtonu će to odbaciti!’ – Net.hr
Iako je stisnula Hrvatsku da pronađe rješenje s bankama oko konverzije, Europska komisija smatra da tužba banke Unicredit na arbitražnom sudu u Washingtonu nema težinu, doznaju

“Arbitražni sud ne bi se trebao smatrati nadležnim za te ugovore, te u skladu s tim ne bi trebalo biti nikakvih naknada”, odgovorili iz hrvatskog predstavništva Europske komisije.

Unicredit Austrija je tužio Hrvatsku i traži navodno više od tri milijardi kuna odštete zbog konverzije kredita u francima. Osnova za njihovu tužbu je međusobni ugovor o zaštiti ulaganja između Austrije i Hrvatske. Europska komisija takve ugovore ne priznaje za svoje članice! Vladino pismo Europskoj komisiji – tajna! “Komisija sustavno i kontinuirano upozorava da bilateralni ugovori između država članica EU nisu u skladu s pravom EU. U lipnju 2015. EK je pokrenula postupke protiv pet država članica, Austrije, Nizozemske, Rumunjske, Slovačke i Češke, tražeći da takve ugovore raskinu”, kažu u Europskoj komisiji.

Već postoje presude arbitražnog suda u Washingtonu na temelju bilateralnih ugovora dvije članice. Iako su tužitelji dobili spor protiv država, Europska komisija je sve poništila i tražila povrat novca baš jer ne priznaje međusobne ugovore, nego samo zajedničko, europsko pravo. Vlada je inače u srijedu poslala Europskoj komisiji svoj stav oko konverzije. Ministar financija Zdravko Marić danima je ponavljao kako ne može ništa komentirati o sadržaju pisma koje pišu Europskoj komisiji. O tome se u srijedu raspravljalo na zatvorenom dijelu sjednice te su sadržaj pisma naznačili kao – ograničeno za javnost – te kasnije dali šturo objašnjenje u kojem stoji: “Odgovor koji je Vlada utvrdila bit će proslijeđen Europskoj komisiji, a uobičajeno je da se sadržaj korespondencije s Europskom komisijom u ovakvim slučajevima javno ne objavljuje”. Bivši ministar Boris Lalovac ne vidi razog za toliku tajnost o sadržaju pisma. “Radi se o mišljenju Vlade koja treba braniti svoj stav i nikako mi nije jasno zašto bi se neki ministar toga sramio, zašto bi se sramio da brani stav svoje zemlje”, čudi se bivši ministar. ‘Vlada radi suprotno nacionalnim interesima’ I u Udruzi Franak nezadovoljni su odnosom Vlade prema njima, a i građanima. Goran Aleksić kaže kako su se ponudili vladi da im pomognu sastaviti odgovor jer su ipak najupućeniji u slučaj kontaminiranih kredita, no naišli su na opće ignoriranje. “Vlada radi netransparentno i suprotno nacionalnim interesima. Nema razloga da pismo bude tajna i da se ograničava saznanje o samom sadržaju. Povjerenstvo za informiranje je inače naložilo da nas vlada mora informirati po ovom pitanju o svemu što rade, a oni su se opet ogradili”, kaže Aleksić.


