197
hr

http://www.news-bar.hr/vijesti/svijet/europska-komisija-uputila-hrvatsku-uhapsite-sve-branitelje-koji-poznaju-laz
Europska komisija uputila Hrvatsku: uhapsite sve branitelje koji poznaju lažne branitelje
Europska komisija uputila Hrvatsku: uhapsite sve branitelje koji poznaju lažne branitelje Komisija to objašnjava ovako: ako neki pošteni branitelj zna da si je neki lažan branitelj "sredio" penziju, a ništa nije učinio da informira državu, automatski postaje suučesnik u krađi državnog novca.

Situacija s braniteljima se zaoštrava. I dok dio branitelja traži ostavku Zorana Milanovića, Europska komisija odgovara protuudarom: uhititi sve branitelje koji poznaju nekog lažnog branitelja i nisu ga prijavili. Predsjednik Komisije Jean Claude Juncker je već navijestio da je protiv promašenog bacanja novca, a davanje novaca lažnim braniteljima to svakako je. On je to još dodatno pojasnio: - Svatko tko vidi krađu i prešuti svjedočenje protiv lopova, odnosno propusti prijaviti policiji, postaje suučesnik u djelu. Ako je u ovom slučaju lopov lažni branitelj, onda svi oni koji znaju da si je "sredio penziju", a šutjeli su, moraju biti uhićeni zbog pomaganja u zlodjelu. Bilo je ne jednom da su sami branitelji pomagali lažnim braniteljima da dobiju penziju. E pa sada, svi će lijepo plaćati kazne - rekao je Juncker. HDZ se odmah usprotivio takvom pristupu jer se kriminalizira Domovinski rat, a također i Damir Kajin se sjetio da to baš nije u redu. - Pa nisu bili glupi da si ne srede penziju. Pitajte lijepo Junckera da je živio u Hrvatskoj, bi li si sređivao penzije! - rekao je Kajin. 


