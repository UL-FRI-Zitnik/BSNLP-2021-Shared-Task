182
hr

http://www.nacional.hr/europska-komisija-predlaze-stroze-mjere-protiv-financiranja-terorizma/
Europska komisija predlaže strože mjere protiv financiranja terorizma | NACIONAL.HR
Europska komisija je u srijedu predložila niz mjera za učinkovitiju borbu protiv financiranja terorizma i organiziranog kriminala te za jačanje suradnje u razmjeni informacije među državama članicama. “Današnjim prijedlozima jačamo naša pravna sredstva za onemogućavanje financiranja kriminalaca i terorista. Moramo osigurati najprikladnija sredstva za otkrivanje i zaustavljanje sumnjivih financijskih tokova te za podupiranje suradnje tijela kaznenog progona kako bismo bolje štitili sigurnost europskih građana”, izjavio je prvi potpredsjednik Europske komisije Frans Timmermans. Potpredsjednik Valdis Dombrovskis je istaknuo da je terorizam velika prijetnja i da treba biti “korak ispred terorista” kako bi se onemogućili njihovi polanovi. Komisija je predložila direktivu koja pranje novca tretira kao kazneno djelo i uključuje niz mjera uspostave minimalna pravila o definicijama kaznenih djela i sankcija povezanih s pranjem novca kako bi se popunile praznine u zakonodavstvu i time kriminalce spriječilo u zloupotrebi razlika među različitim nacionalnim propisima. Komisija predlaže strože kontrole unosa gotovine u i iz EU-a za iznose veće od 10.000 eura, što znači da se takvi iznosi moraju prijaviti, objasniti podrijetlo i namjenu. Isto će će moći tražiti za niže iznose ako postoji sumnja u krimalne aktivnosti. Među predloženim mjerama je i zamrzavanje financijskih sredstava terorista i oduzimanje njihove imovine, tako što će se poboljšati prekogranična suradnja. Tako bi se nalozi za zamravanje imovine koje je izdala jedna zemlja brzo počeli primjenjivati u svim članicama. Komentiraj.


