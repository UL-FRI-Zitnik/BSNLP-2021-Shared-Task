177
hr

http://e-metallicus.com/hr/novosti/europska-unija/europska-komisija-uvodi-antidampinske-carine-na-kineske-proizvode-od-celika.html
Europska komisija uvodi antidampinške carine na kineske proizvode od čelika
Europska Komisija odlučila je uvesti privremene antidampinške carine na uvoz dva proizvoda od čelika iz Kine, brzo reagirajući na nepošteno tržišno natjecanje, koristivši u potpunosti raspoložive instrumente propisane u EU antidampinškim regulativama. Mjere se odnose toplo valjani plosnati čelik i teške ploče od čelika, a donesene su gotovo pet tjedna prije krajnjeg roka. U slučaju toplo valjanog plosnatog čelika, uvođenje antidampinških carina rezultat je istrage koja je pokrenuta prije nego se materijalna šteta na tržištu EU mogla materijalizirati. Tu je korišten tržišno kontrolni instrument pod nazivom "prijeteća šteta". Što se tiče teških čeličnih ploča, njihov uvoz još od kolovoza podliježe službenoj registraciji, a temeljem toga carine mogu biti primjenjene i retroaktivno u konačnoj fazi. Istraživanja koja je provela Komisija potvrdila su kako su kineski proizvodi prodani u Europi po iznimno niskim, dampinškim cijenama. Kako bi proizvođačima u EU omogućila potreban "prostor za disanje" Komisija je uvela antidampinške carine od 65,1% do 73,7% na teške ploče od čelika, te od 13,2% di 22,6% na toplo valjani plosnati čelik. Očekuje se da će ti postupci vratiti profitabilnost europskih proizvođača i spriječiti daljnju štetu na tržištu EU. U narednih će šest mjeseci Komisija odlučiti hoće li potvrditi ove mjere za razdoblje od sljedećih nekoliko godina. Komisija će u tom roku također odlučiti hoće li se retroaktivno naplatiti antidampinška carina na teške ploče od čelika koje su u EU uvezene od kolovoza do listopada ove godine. To je moguće zahvaljujući ranijom registracijom uvoza aktiviranom tijekom razdoblja istrage. Europska unija trenutno provodi do sada nezabilježen broj zaštitnig trgovinskih mjere kako bi zaštitila domaće proizvođače od nepoštenih cijena proizvoda iz čelika iz uvoza. Radi se o ukupno 37 antidampinških i anti-subvencijskih mjera, od kojih se čak 15 odnose na proizvode podrijetlom iz Kine. Komisija također provodi još istraživanja tržišta za dvanaest čeličnih proizvoda, uključujući i ove dvije za koje su donijete privremene zaštitne mjere. Komisija nastoji koristiti rspoložive instrumenata trgovinske zaštite u maksimalnoj mogućoj mjeri, ali je jednako tako potrebno ojačati ove mehanizme kako bi se efikasnije primjenjivali u stvarnosti preteći trenutno stanje globalizacije. Ponovila je i poziv za potporu zemalja članica za prijedlog o modernizaciji trgovine obrane instrumenata EU-a iz 2013. godine, osobito pravilo "manjim carinama". To bi omogućilo EU da može propisati veće carine na dampinške proizvode. Istovremeno, Komisija postojano radi na svom akcijskom planu za rješavanje problema prekapacitiranosti u sektoru čelika koristeči bilateralne i multilateralne kontakte s europskim partnerima. Vrlo je bitno da Kina prihvaća postaviti mehanizam za praćenje prevelikih proizvodnih kapaciteta, te da Globalni forum o višku proizvodnih kapaciteta u čeličnoj industriji postane stvarnost kako bi se povećala razmjena informacija i suradnja na globalnoj razini. Europska unija, kao i svi ostali članovi WTO-a, u situacijama nepoštenih trgovinskih praksi ima pravo koristiti se koristi obrambenim instrumentima kako bi se uspostavili jednaki uvjeti za sve sudionike europskog tržišta. Upotreba ovih instrumenata regulirana je strogim zakonskim okvirom i pravilima EU. Poštujući propisana pravila, a u skladu s akcijskim planom koji je donijela u ožujku ove godine, Komisija nastoji očuvati radna mjesta u europskom čeličnom sektoru koja su ugrožena globalnom prekapacitiranošću u industriji čelika. Što se tiče čeličnih proizvoda na koje se primjenjuju posljednje antidampinške mjere, toplo valjani plosnati čelik je glavni materijal za izradu raznih proizvoda od čelika s dodanom vrijednošću, počevši od hladno valjanih proizvoda od čelika. Krajnji korisnici kupuju ove proizvode za različite potrebe, uključujući građevinarstvo (šuplji profili), brodogradnju, tlačne posude itd. Teške čelične ploče imaju veliki raspon primjene u cijelom gospodarstvu, uključujući brodogradnju, zgrade, mostove, vjetroelektrane, posude pod tlakom, cjevovode, naftne platforme i tešku opremu, poput bagera i slične teške mehanizacije. Kina kaže da su antidampinške mjere koje je uvela EU nepoštene. Kinesko ministarstvo trgovine izrazilo je žaljenje, ali i zabrinutost zbog najnovijih antidmapinških mjera koje je Europska unija donijela za proizvode od čelika iz Kine. Smatra da su metode istraživanja tržišta koje koristi EK nepoštene. "Metode istraživanja koje koristi EU u praksi su one koje se koriste za zemlje ne-tržišne ekonomije, te su nepoštene i nerazumne i ozbiljno štete interesima kineskih poduzeća" - objavljeno je na stranici kineskog ministarstva trgovine. "Bezobzirni trgovinski protekcionizam i pogrešne metode koje ograničavaju pošteno tržišno natjecanje nisu pravilan način za razvoj čelične industrije u Europskoj uniji." Ministarstvo je osim toga napomenulo kako kineski čelični proizvodi sudjeluju s manje od 5% na europskom tržištu čelika, te ne predstavljaju ozbiljnu prijetnju europskoj industriji. Uzrok problema u europskoj industriji čelika nije u trgovini, već u slabom gospodarskom rastu, zaključuju iz Kine.


