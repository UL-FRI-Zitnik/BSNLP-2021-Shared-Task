153
cz

http://www.itbiz.cz/zpravicky/evropska-komise-obvinila-google-ze-zneuzivani-dominantniho-postaveni-u-androidu
Evropská komise obvinila Google ze zneužívání dominantního postavení u Androidu  
        ITBIZ  Vaše jednička mezi nulami
Jak uvedla Evropská komise, požadavek, aby výrobci na svá zařízení instalovali Google Search a prohlížeč Google Chrome, poškozuje konkurenci na trhu a v konečném důsledku i samotné uživatele. Podle Komise praktiky Googlu, které začaly v roce 2011, jasně ukazují, že americký gigant se snaží ze všech sil ochránit svůj webový vyhledávač před konkurencí. Google již v současné době čelí v Evropské unii obviněním, podle kterých ilegálně propaguje své vybrané služby ve výsledcích hledání svého vyhledávače. Tato kauza se táhne již od roku 2010. Kauza Androidu je pro Google mnohem důležitější, jelikož Google jen z reklamy aplikací typu Maps, Search či Gmail na androidových telefonech v minulém roce vydělal okolo jedenácti miliard dolarů. Jak uvedla Evropská komise, na Androidu běží asi 80 % chytrých mobilních zařízení v Evropě. Google má nyní 12 týdnů na to, aby Evropské komisi na obvinění odpověděl.


