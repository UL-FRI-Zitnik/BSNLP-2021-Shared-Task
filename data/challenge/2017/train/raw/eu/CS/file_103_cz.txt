103
cz
2016-11-04T12:53:08+01:00
http://www.cnews.cz/google-stale-nechape-evropskou-komisi-evropska-komise-stale-nechape-google
Google stále nechápe Evropskou komisi. Evropská komise stále nechápe Google | Cnews.cz
Vyšetřování Google Evropskou komisí se vleče už šest let a případ stále nebere konce. Ve Spojených státech již firma našla s tamním antimonopolním úřadem společnou řeč, aniž by to Google odnesl tučnou pokutou nebo dramatickou změnou služeb. Evropské úřady si ale stojí za svým a tvrdí, že Google zneužívá dominantního postavení. Vadí ji to Takhle vypadají Google Nákupy. Hlavní právník podniku, vice prezident Kent Walker, v novém blogpostu reagoval na první bod – vyhledávač zboží. Komise ovlivněná lobbisty ze skupiny FairSearch zastupující dotčené strany tvrdí, že služba Google Nákupy ničí podnikání e-shopů a jiných srovnávačů cen. Google prý silou (svou velikostí) naučil lidi používat jeho vlastní produkt, který má ve výsledcích prioritní umístění. Walker ale říká, že o žádné upřednostňování nejde. Nákupy jsou inzertní službou a místo v ní si může každý zaplatit. Navíc v běžných výsledcích hledání jsou i přirozené neplacené odkazy do e-shopů nebo srovnávačů (viz screenshot s Heurékou na prvním místě). Komise podle Walkera neukázala žádný důkaz, že by Google manipuloval trhem. Navíc mu vadí, že Komise vůbec nebere v potaz Amazon, který je tím, kdo dominuje e-commerce. Firma se odkazuje na nedávnou studii v Německu , která říká, že třetina nakupujících jde rovnou na Amazon a tam nakoupí. Jen 14,3 % uživatelů jde při nakupování nejdříve na Google. A 6,7 % využije jiné srovnávače cen. Zbytek lidí chodí do obchodů přímo, využívají různé nákupní galerie spojující více obchodů dohromady (eBay a spol.) nebo se k produktům dostanou přes sociální sítě. Jinými slovy – Komise nerozumí dnešnímu internetu. Jde o dynamickou oblast. Návyky uživatelů coby nakupujících se mění. Více než polovinu evropského trafficu mají na svědomí smartphony. Lidé se proto naučili nakupovat i přímo v aplikacích. Google je sice největším vyhledávačem v Evropě, ale nákupy ovlivňuje jen málo. E-shopy i srovnávače zanikají, ale vznikají také nové. Podle Walkera nemá Komise důkaz, že by za zkázou obchodníků byl samotný Google. Zdroj:


