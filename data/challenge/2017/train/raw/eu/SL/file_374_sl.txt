374
sl

http://ec.europa.eu/slovenia/home_sl
Slovenija | Predstavništvo v Sloveniji - European Commission
Komisija določa ekonomske in socialne prioritete EU za naslednje leto, potrjuje potrebo po prehodu na pozitivnejšo fiskalno naravnanost v evrskem območju in zaključuje ocenjevanje osnutkov proračunskih načrtov držav članic evrskega območja.

Predsednik Juncker je v govoru poudaril, da bo naslednjih 12 mesecev odločilnih, če želimo Unijo ponovno združiti . Izbrati je potrebno področja, kjer je enotno delovanje najnujnejše in pokazati, da lahko na ta način sodelujemo.

Naložbeni načrt za Evropo je do septembra 2016 spodbudil že za skoraj 138 milijard evrov naložb v 27 državah članicah Evropske unije ter omogočil lažji dostop do financiranja že 290.000 malim in srednje velikim podjetjem po Evropi. S tem se približujemo že polovici od 315 milijard evrov načrtovanih naložb, ki sta jih za obdobje 2015–2018 napovedali Evropska komisija in Evropska investicijska banka z namenom spodbujanja strateških naložb, oživljanja gospodarske rasti, ustvarjanja novih delovnih mest in krepitve globalne konkurenčnosti evropskega gospodarstva.

Priseljevanje in terorizem še naprej ostajata najpomembnejša izziva EU podpora prednostnim nalogam in politikam EU ostaja močna in se je od pomladi 2016 še povečala. To sta glavni ugotovitvi najnovejše standardne jesenske raziskave Eurobarometer , ki je bila objavljena danes skupaj s posebno raziskavo Eurobarometer „Prihodnost Evrope“.

Evropska komisija je danes sprejela sveženj ukrepov za učinkovitejši boj proti financiranju terorizma in organiziranega kriminala v EU . Predlogi bodo dopolnili in okrepili pravni okvir EU na področjih pranja denarja, nedovoljenih denarnih tokov ter zamrznitve in zaplembe sredstev. Odkrivanje sumljivih finančnih tokov in onemogočanje financiranja sta med najučinkovitejšimi načini za preprečevanje terorističnih napadov in kriminalnih dejavnosti, sledenje finančnim tokovom pa policiji in organom kazenskega pregona pomaga pri preiskavah.


