340
sl

http://www.akos-rs.si/evropska-komisija-objavila-predlog-za-prenovo-pravnega-okvira-elektronskih-komunikacij
Evropska komisija objavila predlog za prenovo pravnega okvira elektronskih komunikacij

Evropska komisija je objavila predlog nove Direktive za vzpostavitev kodeksa evropskih elektronskih komunikacij , s katero predlaga pomembne zakonodajne spremembe na področju elektronskih komunikacij, ki bodo predmet usklajevanj v postopku sprejemanja v Evropskem parlamentu in Svetu Evropske unije. Glede na načrte Evropske komisije bi lahko države članice EU spremembe uveljavile že v letu 2019. Predlog direktive spreminja obstoječi evropski regulativni okvir, in sicer tako paket direktiv iz leta 2002 kot tudi paket dveh direktiv iz leta 2009. Poleg direktive je Evropska komisija predstavila tudi ločena osnutka uredb. Organ evropskih regulatorjev elektronskih komunikacij (BEREC) je v izjavi za javnost med drugim poudaril pomen načrtov, ki bi do leta 2025 vsem gospodinjstvom po Evropi omogočili višje internetne hitrosti, načinu uvajanja mobilnih omrežij 5 generacije ter uvedbi dodatnih pristojnosti tako za BEREC kot za nacionalne regulatorne organe.

Agencija za komunikacijska omrežja in storitve Republike Slovenije Stegne 7, 1000 Ljubljana, Slovenija T: 01 583 63 00 F: 01 511 11 01 E: info.box@akos-rs.si

Uradne ure: PON - PET 9:00 - 11:00 SRE - 13:00 - 14:00 Uradne ure po telefonu: PON - PET 9:00 - 14:00 Brezplačna stevilka 080 2735 PON - PET 9:00 - 13:00


