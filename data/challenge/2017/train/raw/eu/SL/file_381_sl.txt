381
sl

http://www.mizs.gov.si/si/delovna_podrocja/direktorat_za_znanost/sektor_za_znanost/dogodki_in_obvestila/evropska_komisija_objavlja_izreden_razpis_za_ustanavljanje_evropskih_oddelkov_na_univerzah_katedre_skupnega_evropskega_prostora_era_chairs/
Evropska komisija objavlja izreden razpis za ustanavljanje evropskih oddelkov na univerzah (Katedre Skupnega evropskega prostora - "ERA Chairs") | Ministrstvo za izobraževanje, znanost in šport
EVROPSKA KOMISIJA OBJAVLJA IZREDEN RAZPIS ZA USTANAVLJANJE EVROPSKIH ODDELKOV NA UNIVERZAH (KATEDRE SKUPNEGA EVROPSKEGA PROSTORA - "ERA CHAIRS")

Evropska komisija je 18. decembra 2012 na osnovi Delovnega programa "Zmogljivosti" za leto 2013, v segmentu "Raziskovalni potenciali" (Research Potentials - REGPOT) objavila poiskusni program za ustanavljanje "Evropskih katedr" (Katedr Skupnega evropskega prostora - ERA Chairs) , s katerim želi okrepiti mednarodno konkurenčnost univerz in raziskovalnih institucij v manj razvitih evropskih regijah. Za razpis so namenjena sredstva v višini 12 MEUR, za posamezen projekt lahko prijavitelj prosi za donacijo v višini 2.4 MEUR, za obdobje do 60 mesecev. Predlagatelj mora zagotoviti lasten 10% delež vrednosti projekta. Razpis FP7-ERACHAIRS bo odprt do 30. maja 2013. Sredstva Evropske skupnosti bodo raziskovalne institucije, ki bodo želele gostiti Evropsko katedro, lahko porabile za angažiranje vrhunskih, mednarodno priznanih strokovnjakov, v prijavi pa bodo morale podati zagotovila, da razpolagajo z vso potrebno raziskovalno opremo in drugimi pogoji za vrhunsko raziskovalno delo. Predvideno je, da bodo za vzpostavitev ugodnega raziskovalnega okolja pridobile tudi sredstva iz regionalnih skladov Evropske unije. Pripravila: 01 478 4683.

Ministrstvo za izobraževanje, znanost in šport. Masarykova cesta 16 1000 Ljubljana. T: 01 400 5200. T: 01 478 4600 (Kotnikova 38) F: 01 400 5321. F: 01 478 4719 (Kotnikova 38)


