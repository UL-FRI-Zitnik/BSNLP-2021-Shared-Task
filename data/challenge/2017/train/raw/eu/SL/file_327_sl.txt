327
sl

http://www.europedirect.si/sl/novica/vropska-komisija-obsodila-teroristicni-napad-v-nici-izrazila-sozalje-sorodnikom-zrtev
Evropska komisija obsodila teroristični napad v Nici in izrazila sožalje sorodnikom žrtev | Europe Direct Slovenija
Voditelji evropskih in azijskih držav ter predsednik Evropskega sveta Donald Tusk in predsednik Evropske komisije Jean-Claude Juncker , ki so zbrani na vrhu v Ulan Batorju v Mongoliji, so ostro obsodili včerajšnji teroristični napad v Nici . Poudarili so, da se bodo še naprej skupaj borili proti terorizmu , ki je kjerkoli in v kakršnikoli obliki nesprejemljiv, ter za to, da bodo storilci za napade odgovarjali v skladu z ustanovno listino ZN in mednarodnim pravom. Hkrati so izrazili globoko sožalje in sočutje družinam žrtev ter prebivalcem in vladam držav, v katerih so zaradi terorizma življenje izgubili nedolžni ljudje. Predsednik Juncker je v ločeni izjavi že v zgodnji jutranjih urah poudaril, da Francija lahko računa na Evropsko komisijo, ki se bo še naprej borila proti terorizmu v in izven Unije. Poslal je tudi sožalni pismi francoskemu predsedniku Hollandu in predsedniku francoske regije Provansa-Alpe-Azurna obala, kamor spada Nica. Pri Evropski komisiji v Bruslju so v znak žalovanja spustili zastave na pol droga in se žrtvam napada ob 12. uri poklonili z minuto molka.


