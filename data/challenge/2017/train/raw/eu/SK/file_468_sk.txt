468
sk

https://www.noviny.sk/ekonomika/163959-europska-komisia-nam-zablokovala-eurofondy
Európska komisia nám zablokovala eurofondy. Hrozí, že platiť budeme my | Ekonomika | Noviny.sk
BRATISLAVA / Európska komisia nám zablokovala eurofondy. Peniaze z Bruselu k nám neprichádzajú od decembra minulého roka. Kontroly odhalili viaceré nezrovnalosti a preto peniaze stopli. Na to, aby sa rozbehnuté projekty mohli dokončiť, peniaze uvoľnila vláda. Teraz je na rozhodnutí EK, či nám ich Brusel preplatí. Ak nie, milióny eur pôjdu z nášho rozpočtu.

Ministerstvo zdravotníctva, ministerstvo školstva, pôdohospodárstva, zdravotníctva - tieto rezorty rozbehli a v niektorých prípadoch už aj dokončili projekty, na ktoré mali byť použité peniaze z eurofondov. Kontroly však zistili pochybenia, a preto Európska komisia peniaze z eurofondov Slovensku zablokovala. Čakanie na preplatenie. "Na krajinu, ktorá má pozastavené čerpanie sa pozerá, že tam nie je niečo v poriadku," povedal predseda BSK Pavol Frešo. Podľa ministerstva zdravotníctva však napríklad ich projekty nijako neutrpeli a všetky sú už dokončené. Peniaze totiž uvoľnila vláda a teraz budeme čakať, či nám ich Brusel preplatí. Ide o miliónové čiastky. Sumy, ktoré nám Brusel blokuje: - ministerstvo pôdohospodárstva 12,17 a 11,4 miliónov eur. - ministerstvo zdravotníctva 13,34 milióna eur. - ministerstvo školstva viac ako 9 miliónov eur Plošná korekcia. "EK pozastavila žiadosti o platbu v operačnom systéme zdravotníctvo v celkovej výške 13,34 miliónov eur." povedala hovorkyňa ministerstva zdravotníctva Stanislava Luptáková. Podľa Petry Masácovej, ktorá spravuje eurofondy pre Bratislavský samosprávny kraj, sa môže stať, že o peniaze prídeme. "Môže sa stať, že ak tie pochybenie vo verejnom obstarávaní, na ktoré je poukazované budú tak veľké a tak závažné, že Slovenská republika dostane takzvanú plošnú korekciu," vysvetľuje hovorkyňa na eurofondy Petra Masácová. Hovorkyňa podpredsedu vlády pre investície a informátizáciu tvrdí, že rozpočet ohrozený nie je. "Pozastavenie platieb je jav, ktorý sa vyskytol už viackrát, po odstránení problémov boli platby odblokované a štátne zdroje tak nie sú ohrozené," povedala Beáta Dupaľová Ksenzsighová, hovorkyňa podpredsedu vlády pre investície a informatizáciu. Pozrite si reportáž redaktorky Klaudie Suchomel Guzovej.


