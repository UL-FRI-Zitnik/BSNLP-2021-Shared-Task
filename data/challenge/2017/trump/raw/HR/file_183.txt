183
hr
2016-12-07T22:54:07+01:00
http://narod.hr/svijet/donald-trump-imenovao-veleposlanika-pekingu
Donald Trump imenovao veleposlanika u Pekingu
Novi američki predsjednik Donald Trump je u srijedu guvernera Iowe Terryja Brandstada, “starog prijatelja Kine”, imenovao veleposlanikom u Pekingu. Paralelno s imenovanjima, milijarder pokušava ostvariti obećanje o vraćanju tisuća radnih mjesta iz zemalja s jeftinom radnom snagom. U srijedu je spomenuo razgovor s Appleom o izgradnji velike tvornice u Sjedinjenim Državama. Mjesecima Donald Trump kritizira Kinu i optužuje ju za nelojalnu konkurenciju u području trgovine. Prošlog tjedna je telefonskim razgovorom s predsjednicom Tajvana prekinuo 40 godina dugu diplomatsku tradiciju jer SAD, da ne bi iritirale Peking, nisu održavale nikakve diplomatske odnose s Tajvanom. Kineska diplomacija je pozdravila Branstada, (70), kao “starog prijatelja” i nada se da će od pridonijeti razvoju bilateralnih odnosa. Terry Brandstad, koji godinama pozna kineskog predsjednika Xi Jinpinga, je od samog početka podržavao Trumpa.
