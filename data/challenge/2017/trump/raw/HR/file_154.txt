154
hr
2016-11-10T10:00:25+00:00
http://www.poslovnipuls.com/2016/11/10/hoce-li-putinov-simpatizer-donald-trump-ukinuti-anti-ruske-sankcije/
Hoće li Putinov “simpatizer” Donald Trump ukinuti anti-ruske sankcije?
Savjetnik predsjednika RF Sergej Glazjev smatra da će Donald Trump na funkciji predsjednika SAD-a ukinuti antiruske sankcije te očekuje resetiranje odnosa između Rusije i SAD-a… “Mislim da je Trump pragmatičan čovjek, ukinut će antiruske sankcije koje nanose štetu i američkom biznisu. Trgovinski promet i financijsko-gospodarski odnosi između Rusije i ne samo SAD-a, već i Zapada u cjelini, bit će obnovljeni i vjerojatno će rasti već ovisno o čisto ekonomskoj konjunkturi”, rekao je Glazjev u intervjuu za TASS, komentirajući rezultate izbora u SAD-u i njihov utjecaj na odnose Rusije i SAD-a. Prema riječima Glazjeva, izborni rezultati ukazuju na to da “američki narod ne želi rat, i da po prvi puta u povijesti svijeta postoji mogućnost prelaska na novu strukturu svjetskog gospodarstva bez svjetskog rata”. “Resetiranje (u odnosima između Rusije i SAD-a – op.ur.) sigurno će se dogoditi, jer je cijela vanjskopolitička djelatnost prethodne administracije bila usmjerena na agresiju protiv Rusije kako bi se sačuvala američka hegemonija. Ta je agresija, može se reći, doživjela neuspjeh”, rekao je Glazjev. Dodao je da je SAD ekonomski izgubio od Kine, tako da je sada važno osigurati prelazak na multipolarni svijet bez daljnje eskalacije vojno-političkih napetosti. “Smanjivanje napetosti između SAD-a i Rusije za to je neophodan uvjet”, zaključio je, prenosi


