477
sk

https://www.noviny.sk/zahranicie/165209-donald-trump-vyzval-cernosskych-volicov-aby-ho-volili
Donald Trump vyzval černošských voličov, aby ho volili | Zahraničie | Noviny.sk
DIMONDALE / Donald Trump, kontroverzný republikánsky kandidát na prezidenta, sa začal snažiť o hlasy černošských voličov. Na predvolebnom zhromaždení v michiganskom Dimondale ich priamo vyzval, aby nevolili demokratov a dali šancu jemu. Podľa agentúry AP kritizoval demokratov, že hlasy čiernych Američanov považujú za isté.

"Dnes žiadam o hlas každého občana afroamerického pôvodu v tejto krajine, ktorý si praje lepší budúcnosť," povedal na zhromaždení na predmestí Lansingu, kde ale žije prevažne biele obyvateľstvo. Zároveň podotkol, že černošskí voliči nemajú čo stratiť, keď ho budú voliť. "Žijete v biede, nemáte dobré školy, nemáte prácu, 58 percent vašich detí nemá zamestnanie - čo môžete do hája stratiť?," povedal na ich adresu. Doterajšie prieskumy podľa agentúry AP ukazujú, že kandidátka demokratov Hillary Clinton má medzi černošskou populáciou výrazný náskok. Súčasný demokratický prezident Barack Obama získal pri znovuzvolení v rooku 2012 podporu zhruba 93 percent všetkých černošských voličov. Volebné hlasy. Trump už v minulosti obvinil Hillary Clinton, že Afroameričanov vidí "len ako volebné hlasy, nie ako ľudské bytosti, ktoré si zaslúžia lepšiu budúcnosť" . Teraz dodal, že černošskí obyvatelia sa na mnohých miestach, napríklad v priemyselných mestách ako Detroit, stali utečencami vo vlastnej krajine. 

"To je tak ignorantské, až to volá do neba," reagovala Hillary Clinton na Twitteri. Jej hovorca neskôr vydal vyhlásenie, že Trump ukazuje, že o afroamerickej komunite vôbec nič nevie, pokiaľ ju vykresľuje ako chudobnú a nezamestnanú. "Donald Trump sa pýta, čo môže afroamerická komunita stratiť, ak ho bude voliť. Odpoveď znie, že môže stratiť všetko pre muža, ktorý spochybňuje občianstvo prvého afroamerického prezidenta, uctieva bielych rasistov a bol žalovaný za diskrimináciu farebných," uviedol vo vyhlásení Marlon Marshall, člen kampane Hillary Clinton. Hillary vyhráva. V prieskume agentúry Reuters z 9. augusta sa za Hillary Clinton vyslovilo 42 percent Američanov, za Dinalda Trumpa 35 percent, čo by naznačovalo, že Hillary Clinton vyšuje náskok nad republikánskym kandidátom. 

10.08.2016 12:52 Zahraničie To, že Hillary Clinton mieri do Bieleho domu, napísal vo svojom kamentári holandský denník de Volkskrant, podľa ktorého Trumpovi zásadne chýba disciplína. 

"Neodolá pokušeniu osobných tvrdých útokov na súpera a v dôsledku toho uráža celé voličské skupiny". 


