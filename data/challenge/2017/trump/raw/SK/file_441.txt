441
sk

https://www.uzzno.sk/donald-trump-nepovazuje-osady-za-problem
Donald Trump nepovažuje osady za problém | UZZNO
Novozvolený americký prezident Donald Trump si nemyslí, že by rozširovanie židovských miest, ktoré Izrael buduje v Judei a Šomrone by sa malo odsudzovať. Trump ich nepovažuje ani za prekážku pre mier na Blízkom východe. Uviedol to pre izraelský Galei Cahal Jason Greenblatt, ktorého Trump povolal do funkcie hlavného poradcu pre Izrael. Tento Greenblattov výrok môže predznamenávať odklon od dlhoročnej politiky Spojených štátov, ktoré si mysleli, že izraelská výstavba na územiach obsadených Izraelom po vojne v roku 1967 sťažuje dosiahnutie mierovej zmluvy s Palestínčanmi. Izrael a Spojené štáty sú blízkymi spojencami, ale vzťahy medzi dosluhujúcim prezidentom USA Barackom Obamom a izraelským premiérom Benjaminom Netanjahuom boli často napäté najmä kvôli izraelskej politike voči Palestínčanom. Netanjahua a Trumpa spájajú priateľské vzťahy, ktoré sa teraz zrejme ešte prehĺbia. Podľa Greenblattovho vyjadrenia pre Times of Israel sa nová americká vláda bude snažiť vyriešiť izraelsko-palestínsky konflikt, ale bez toho, aby na niektorú z jeho strán vyvíjala tlak. " Myslím, že (Trump) podporí Izrael tak, ako to nerobila Obamova vláda," uviedol Greenblatt. Podľa jeho názoru sa Trump bude pokúšať pomôcť Izraelu uzavrieť mier s Palestínčanmi. " Bude tam, aby ich viedol, nie aby ich nútil k mieru proti ich vôli," dodal Greenblatt. Počas predvolebnej kampane Trump vyhlasoval, že sa bude snažiť sprostredkovať konečnú dohodu medzi Izraelom a Palestínčanmi, ale riešenie o koexistencii dvoch štátov v danom priestore explicitne nepodporil. msz. Podľa Greenblatta sa riešenie izraelsko-palestínskeho konfliktu stane pre Trumpa prioritou za predpokladu, že "to bude priorita aj pre Izraelčanov a Palestínčanov". "Nebude ich nútiť k mieru proti ich vôli, to musí vyjsť od nich," dodal.


