380
ua

http://www.5.ua/svit/berni-sanders-ta-donald-tramp-peremohly-na-praimeriz-u-shtati-niuhempshyr-105828.html
Берні Сандерс та Дональд Трамп перемогли на праймеріз у штаті Нью-Гемпшир — 5 канал
Представник Демократичної партії Берні Сандерс та республіканець Дональд Трамп перемогли на праймеріз у США, які відбулися у штаті Нью-Гемпшир. Свою конкурентку Хілларі Клінтон Сандерс обійшов майже у три рази, 60% голосів проти 22% і цим майже повторив результати кокусів у штаті Айова. Мешканці Нью-Гемпшира серед республіканців обрали Дональда Трампа. Він одержав 34% від загальної кількості голосів, тоді як його найближчий суперник губернатор штату Огайо Джон Кейсік всього 16,5%. Інші кандидати набрали менше 10% голосів. Наступні кокуси відбудуться у Неваді, а праймеріз у Південній Кароліні. Попередні внутрішні вибори партій триватимуть до літа. Потім у липні на загальнонаціональних партійних з'їздах офіційно оберуть кандидатів у президенти. "Невдовзі після закриття виборчих дільниць свої вітання з перемогою передала Хілларі Клінтон. Вона була дуже люб'язна. Я вдячний їй за дзвінок та вітаю Клінтон і людей, які підтримують її з активною кампанією, яку вона проводить у Нью-Гемпширі", - зазначив кандидат на посаду президента Берні Сандерс. Нагадаємо, у штаті Айова на попередньому раунді виборів перше місце серед республіканців здобув Тед Круз, а Гіларі Клінтон була першою серед демократів.


