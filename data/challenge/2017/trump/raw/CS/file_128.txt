128
cz

http://www.rozhlas.cz/_zprava/donald-trump-je-osobnosti-roku-2016-vyhlasil-casopis-time--1676953
Donald Trump je osobností roku 2016, vyhlásil časopis Time | Svět
Muž roku podle časopisu Time: Donald Trump Foto: , John Minchillo. ČTK/AP Donald Trump - zvolený prezident USA a nyní i Osobnost roku podle časopisu Time. O jmenování vítěze amerických voleb nejvýraznějším člověkem roku 2016 informoval magazín ve středu. "Je to velká čest, hodně to pro mě znamená," reagoval Trump v rozhovoru se stanicí NBC.

Šéfredaktorka časopisu Nancy Gibsová se domnívá, že největší vliv měl letos nepochybně právě „realitní magnát a majitel kasin, z něhož se stala hvězda televizních reality show a provokatér“. Na pohledu, jestli je tento vliv pozitivní nebo negativní, jsou Američané rozděleni. Trump podle šéfredaktorky zaskočil ty, kteří pochybovali o jeho úspěchu, a dokázal převrátit naruby americký politický systém. 

Donald Trump is TIME's Person of the Year 2016 — TIME (@TIME) 7. prosince 2016 Mezi poraženými finalisty skončili neúspěšná kandidátka Hillary Clintonová, turecký prezident Recepe Tayyip Erdogan nebo anonymní hackeři, kteří stojí za velkými mezinárodními kybernetickými útoky. 

Loni si Time jako osobnost roku vybral německou kancléřku Angelu Merkelovou. Redakce tak ocenila její roli morální vůdkyně či její vstřícný přístup k uprchlíkům. 


